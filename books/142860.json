{
  "title": "A mag",
  "description": "Nem sokkal a Gócpont történetének befejezése után kolóniaközi delegáció érkezik a Mars New Home-ra, hogy megünnepelje a Kolónia fennállásának háromszázadik évfordulóját. Előkelő vendégek kapnak meghívást az ünnepségre, köztük Maximilian Kilbraun is, a kolónia egyik alapítója, aki hosszú földi távollét után tér vissza szeretett vörös bolygójára. Ugyanazon a hajón utazik a genetikus és exobiológus, Frederic Bomont is, aki utána próbál járni: miért élnek hosszú és egészséges életet a hősként tisztelt tizenkettes küldetés asztronautái – köztük Max is, aki éppen a százötvenedik születésnapjára készül – mindenfajta genetikai beavatkozás nélkül. Vele tart Julia Tot, a Naprendszer-méretű karriert építő szobrásznő, aki a kolónia születésnapi ünnepségére kapott nagyszabású felkéréssel próbál betörni a kolóniaközi művészeti életbe.Fred genetikai fejtörője bolygóméretű kutatássá szélesedik, amint rábukkan az Egyirányú út privát űrügynökség titokzatos videóanyagaira. Ezalatt Max élete a feje tetejére fordul: különös őrület keríti hatalmába. Közben mindenkit ijesztő rémálom üldöz: egy idegen tör az életükre.Bár A MAG első része a Gócpont utolsó oldalaival kezdődik, azért egy önállóan is élvezhető, letehetetlenül izgalmas regény. Aki olvasta a Gócpontot az tudja: az író nem hagy sok időt a pihenésre. A főszereplőket egy titokzatos erő sodorja végig a feszültségekkel teli eseményeken, hogy aztán az utolsó oldalra is maradjon valami fordulat. Sőt a következő részre is.",
  "genres": [],
  "author": "Stephen Paul Thomas",
  "average_rating": "4.00",
  "url": "https://www.goodreads.com/book/show/22043860-a-mag"
}