{
  "title": "Shiki, Tome 1",
  "description": "UNA CATENA DI MORTI MISTERIOSE Intorno agli anni novanta, a Sotoba, un remoto villaggio di milletrecento anime immerso nelle montagne del Giappone, vengono trovati i cadaveri di tre abitanti del posto morti in condizioni insolite, ma che il dottore Toshio Ozaki classifica come vittime di una misteriosa epidemia. Nello stesso momento, un giovane di nome Natsuno Yuki si trasferisce con la sua famiglia proprio in quel villaggio e fa la conoscenza di Megumi Shimizu, una ragazza della sua stessa età. Da quel momento, si aprirà il sipario su una serie di eventi sempre più grotteschi e terrificanti, che porteranno gli abitanti del villaggio ad affrontare una spaventosa minaccia: possibile che siano stati presi di mira dai vampiri? E’ con queste premesse che si presenta in edicola questo nuovo manga dalle tinte forti, disegnato dalle abili mani di Ryu Fujisaki e scritto da Fuyumi Ono, già autrice del romanzo omonimo, best seller in Giappone e dichiaratamente ispirato al romanzo “Salem’s Lot” di Stephen King.",
  "genres": [
    "Manga",
    "Horror",
    "Mystery",
    "Vampires",
    "Fantasy",
    "Graphic Novels",
    "Supernatural"
  ],
  "author": "Ryū Fujisaki",
  "average_rating": "4.00",
  "url": "https://www.goodreads.com/book/show/9269460-shiki-tome-1"
}