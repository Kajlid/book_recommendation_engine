{
  "title": "Kronprinsessen",
  "description": "Charlotte Damgaard, midt i trediverne, mor til to og gift med Thomas, står ved en skillevej i livet: Jobbet som direktør for Naturens Venner er sagt op, flyttekasserne er pakket, og forude venter en årrække som medfølgende hustru i Uganda; nu er det for en gangs skyld mandens karriere, det gælder. Så en sen torsdag aften ringer telefonen. I røret er Per Vittrup, den socialdemokratiske statsminister, og hans tilbud kan hun umuligt sige nej tak til: Charlotte skal være regeringens nye miljøminister. Og det bliver hun. Igennem ni turbulente måneder følger vi Charlotte; på Christiansborg, i ministeriet, i 'marken', i medierne og på hjemmefronten, hvor Thomas mere end nogensinde må erfare, at det er svært \"at skulle være kone, når man er mand\".Kronprinsessen er en spændingsmættet samtidsroman om politisk rænkespil bag korridorerne og om mediernes magt, men frem for alt er det en fortælling om en moderne kvinde, der har truffet et skæbnesvangert valg, og som må kæmpe ikke blot med sine egne dæmoner, men så sandelig også med andres.",
  "genres": [
    "Fiction",
    "Danish",
    "Politics",
    "Contemporary",
    "Crime",
    "Drama"
  ],
  "author": "Hanne-Vibeke Holst",
  "average_rating": "3.62",
  "url": "https://www.goodreads.com/book/show/4410618-kronprinsessen"
}