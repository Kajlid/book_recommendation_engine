{
  "title": "Под игото",
  "description": "„Под игото“ е първият български роман. Подзаглавие - „Из живота на българина в навечерието на Освобождението“.Написан е от Иван Вазов по време на изгнание в Одеса, пренесен е в България с руската дипломатическа поща. Композиционно романът се състои от три части и 88 глави, които обхващат подготовката, избухването и потушаването на Априлското въстание. Сюжетното действие започва с идването на Бойчо Огнянов в Бяла Черква през май 1875 г. и завършва с неговата смърт през май 1876 г. Но фабулата на творбата не се изчерпва с личните драми на героите, нито с действията и противодействията им през тази година, защото не личните, а историческите събития са в основата на сюжетното действие и определят неговия епически характер. Своеобразна кулминация и развръзка на романа са главите \"Пиянството на един народ\" и \"Пробуждане\", в които Вазов постига редки за българската литература прозрения по философия на българската история с резките й преходи от опиянение към отрезвяване и страх, от подем към покруса, разочарование и предателство.Романът \"Под игото\" е първата книга, която носи литературна слава на Вазов и на България. Въпреки някои слабости и противоречия, това е най-мащабната и недостигната още \"енциклопедия на българския национален живот\".\"Под игото\" е филмиран през 1953г.",
  "genres": [
    "Classics",
    "Bulgarian Literature",
    "Fiction",
    "Bulgaria",
    "Historical Fiction",
    "School",
    "Historical"
  ],
  "author": "Ivan Vazov",
  "average_rating": "4.24",
  "url": "https://www.goodreads.com/book/show/3310284"
}