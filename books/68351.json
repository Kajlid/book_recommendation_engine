{
  "title": "Opstandland: De strijd om Afghanistan, Pakistan en Kasjmir",
  "description": "Afghanistan verkeert al dertig jaar in een permanente staat van oorlog. In en rond die heksenketel is heel wat ellende ontstaan die onze wereld tot op heden tekent. Er is binnenlandse opstand in Afghanistan, Pakistan en Kasjmir. Er zijn de regionale conflicten, die tot China, Iran en Rusland reiken. En er is de westerse geopolitiek die rechtstreeks verbonden is met de groei en de impact van het internationale jihadisme. Maar wat weten we echt over de oorzaken en gevolgen van een oorlog waarin intussen ook Belgische en Nederlandse militairen meevechten?Gie Goris schetst het beeld van een gebied dat in brand staat, van een regionale oorlog die ons aller toekomst mee zal vormgeven. Opstandland bevat het even fascinerende als brutale verhaal van de implosie van de Afghaanse staat, de vete tussen twee atoommachten (India en Pakistan) en de strijd om de wereldmacht in de 21ste eeuw. Alles hangt er samen. Met veel verve slaagt Gie Goris erin om dat kluwen van conflicten te ontrafelen en de verborgen geschiedenis van dit subcontinent aan het licht te brengen.",
  "genres": [],
  "author": "Gie Goris",
  "average_rating": "3.76",
  "url": "https://www.goodreads.com/book/show/16015497-opstandland"
}