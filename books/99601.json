{
  "title": "I Bastardi di Pizzofalcone",
  "description": "Non hanno neanche il tempo di fare conoscenza, i nuovi investigatori del commissariato di Pizzofalcone. Mandati a sostituire altri poliziotti colpevoli di un grave reato, devono subito affrontare un delicato caso di omicidio nell'alta società. Le indagini vengono affidate all'uomo di punta della squadra, l'ispettore Giuseppe Lojacono, siciliano con un passato chiacchierato ma reduce dal successo nella caccia a un misterioso assassino, il Coccodrillo, che per giorni ha precipitato Napoli nel terrore. E mentre Lojacono, assistito dal bizzarro agente scelto Aragona, si sposta tra gli appartamenti sul lungomare e i circoli nautici della città, squassata da una burrasca fuori stagione, i suoi colleghi Romano e Di Nardo cercano di scoprire come mai una giovane, bellissima ragazza non esca mai di casa, e il vecchio Pisanelli insegue la propria ossessione per una serie di suicidi sospetti.",
  "genres": [
    "Mystery",
    "Crime",
    "Italy",
    "Italian Literature",
    "Fiction",
    "Audiobook",
    "Noir"
  ],
  "author": "Maurizio de Giovanni",
  "average_rating": "3.94",
  "url": "https://www.goodreads.com/book/show/18130648-i-bastardi-di-pizzofalcone"
}