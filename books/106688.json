{
  "title": "Bilal: på slavrutten till Europa",
  "description": "Bilal är berättelsen om den italienske journalisten Fabrizio Gattis resa under antaget namn för att med egna ögon möta de människor som är beredda att riskera allt för chansen till ett nytt liv i Europa. Resan börjar i Dakar i Senegal och fortsätter genom Mali och Niger upp mot gränsen till Libyen. Resan görs i överlastade lastbilar genom Saharaöknen där ett motorhaveri kan resultera i döden.Bilal är även den identitet som irakkurdisk flykting som författaren använder under sin resa. Genom att sätta sig själv i de illegala flyktingarnas - klandestinernas - situation försöker författaren se Eurpa genom deras ögon.Bilal är en oavbrutet fängslande skildring av en dramatisk resa, men det är inte författaren och hans strapatser som står i centrum för berättelsen utan människorna han möter längs vägen: Daniel, Joseph, Khaled, James, Billy och deras vänner. Författaren är särskilt intresserad av vad det är som driver människor att lämna sin familj och sitt land och våga allt, det beslut som utgör \"vattendelaren mellan innan och efteråt\". Genom skildringarna av de människor Bilal möter på sin resa växer boken till en skildring av en av vår tids största folkvandringar - strömmen av desperata människor som försöker ta sig in i \"fästning Europa\".",
  "genres": [
    "Nonfiction",
    "Africa",
    "Journalism",
    "Italy",
    "Politics",
    "Italian Literature",
    "France"
  ],
  "author": "Fabrizio Gatti",
  "average_rating": "4.58",
  "url": "https://www.goodreads.com/book/show/18461431-bilal"
}