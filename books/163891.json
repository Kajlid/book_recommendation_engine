{
  "title": "Medan mörkret faller",
  "description": "Mörkret faller över Europa år 1934. Nazisterna har tagit makten i Tyskland och många är på flykt. Hemma i Sverige fattas beslut om sterilisering av »sinnesslöa«. I Uppsala hittas en högt uppsatt akademiker bestialiskt mördad i Anatomiska institutionens källare.Den egensinniga kriminalkommissarien Carl Hell blir utsedd att utreda mordet, och till sin hjälp har han polissyster Maria Gustavsson. De två kastas in i samhällets finrum där tvivelaktiga åsikter och inhuman forskning är en del av vardagen. Snart sker ytterligare ett mord och jakten på mördaren blir alltmer desperat.Anna Lihammers skönlitterära debut är en skarpsynt och skrämmande kriminalroman som mycket skickligt väver samman en fiktiv mordutredning med verkliga händelser från denna tid. Medan mörkret faller är första delen i en planerad serie om kriminalkommissarie Hell.Anna Lihammer har tidigare skrivit de arkeologiska skildringarna Arkeologiska upptäckter i Sverige (2010) och Vikingatidens härskare (2012). Vikingatidens härskare utsågs till Årets bok i Historia år 2012.",
  "genres": [
    "Crime",
    "Swedish Literature",
    "Fiction",
    "Historical Fiction",
    "Mystery",
    "Sweden",
    "Historical"
  ],
  "author": "Anna Lihammer",
  "average_rating": "3.31",
  "url": "https://www.goodreads.com/book/show/23674499-medan-m-rkret-faller"
}