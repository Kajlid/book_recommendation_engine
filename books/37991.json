{
  "title": "Verhalen uit duizend en een nacht; Deel 10 van 16",
  "description": "Het ene meesterwerk inspireert tot het andere. Hoe vaak De Verhalen Van Duizend-en-één Nacht door de eeuwen heen de inspiratiebron van scheppende kunstenaars is geweest: wie zal het bij benadering durven schatten?Schrijvers maakten er adaptaties van, in het Nederlands werden de vrolijk-erotische her-vertellingen van Paul Rodenko beroemd. Schilders, tekenaars, etsers gaven hun visie op de personages en gebeurtenissen, - in Nederland Anton Pieck, Rie Cramer, Peter Vos ... Componisten lieten zich door de verhalen inspireren tot het schrijven van opera’s, balletten en symfonieën, - wie kent niet de symfonische suite Shéhérazade van Rimsky-Korsakov? De reeks voorbeelden is vrijwel eindeloos uit te breiden. Maar de lezer is altijd de grootste kunstenaar: zijn dromen en visioenen die door het lezen van deze verhalen worden opgeroepen, zijn zonder meer mooier dan welke tot kunst gematerialiseerde droom van een ander dan ook.Dit is het tiende deel: het boek van de vijfhonderdzesenzeventigste tot de zeshonderdnegenenzestigste nacht.",
  "genres": [],
  "author": "Anonymous",
  "average_rating": "0.00",
  "url": "https://www.goodreads.com/book/show/13162772-verhalen-uit-duizend-en-een-nacht-deel-10-van-16"
}