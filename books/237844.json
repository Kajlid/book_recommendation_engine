{
  "title": "Drakviskaren",
  "description": "Hämnd. Kärlek. Förbjuden magi. Och en tusenårig kraft som väcks till liv igen.   Vid 21 års ålder får alla kvinnliga solalver en förmåga. Men Iszaelda får ingen. Hon är annorlunda. Utstött. Passar inte in.   När byn attackeras och bränns till marken, ger sig Iszaelda av efter hämnd. Ödet tar henne från den frostklädda skogen Valeanrae, till Gorgoroths djungler och ruinerna av den underjordiska staden Sumetra. Fiendens ledare måste dö, och hon ska bli den som dödar honom.   Men så får hon känslor för en man. En man vars kärlek skulle förstöra allt. Och medan en uråldrig kraft väcks till liv, en kraft som alla trodde var utdöd, kastas Iszaelda in i en farlig kamp, där gränsen mellan det goda och det onda är vingtunn.   Allting har ett pris och ingenting är gratis. Hur mycket är Iszaelda villig att offra? Kan hon viga sitt liv åt krafter som ingen borde lita på? Och kan hon döda den hon älskar?",
  "genres": [
    "Fantasy",
    "Swedish Literature"
  ],
  "author": "Lovisa Wistrand",
  "average_rating": "3.73",
  "url": "https://www.goodreads.com/book/show/35965377-drakviskaren"
}