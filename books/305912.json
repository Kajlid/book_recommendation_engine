{
  "title": "Svensk husmanskost",
  "description": "Fläsklägg och rotmos, kåldolmar och sillpudding - det är husmanskost av gott märke. Den svenska matkulturen när den är som bäst, med mat baserad på enkla råvaror och lagad med stor omsorg.Tore Wretman slår här ett slag för gammal fin mattradition. Han bjuder på välsmakande anrättningar med vederhäftiga recept och citerar ibland direkt ur de gamla husmamsellernas kokböcker. Här och var är också kulturhistoriska och kulinariska kommentarer insprängda. Texten är även kryddad med mustiga och doftande citat ur litteraturen.Här finns över 300 recept för alla tillfällen, från vardagens mer sparsamma kost till de stora högtidernas festmåltider. Ett kapitel ägnas smörgåsbordet - denna vår nationalstolthet som Tore Wretman kallar det. Här redogörs noga för de fem turerna och vad de innehåller. Först kommer alla härliga sillinläggningar, sedan följer fisken: rökt, gravad, rimmad, inkokt och i aladåb. Tredje turen inrymmer kött av alla de slag, som korvar, syltor, aladåber, pastejer och stekar. Sedan är det dags för det småvarma: först och främst Janssons frestelse, köttbullar och exempelvis omelett. Och så kommer avrundningen i form av söta rätter som kan behövas ovanpå det salta, rökta och feta.Alla recept i Svensk husmanskost har granskats och i de flesta fall provlagats av Werner Vögeli, mångårig medarbetare till Tore Wretman och likaledes hovtraktör.De 26 illustrationerna av Stig Claesson - Slas ger boken en originell accent och bidrar till att förmedla stämningen från den gamla tidens stora matglada kök.",
  "genres": [
    "Food",
    "Nonfiction",
    "Cookbooks",
    "Cooking",
    "Sweden"
  ],
  "author": "Tore Wretman",
  "average_rating": "4.15",
  "url": "https://www.goodreads.com/book/show/55781342-svensk-husmanskost"
}