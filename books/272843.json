{
  "title": "Rycerz bezkonny",
  "description": "Fillegan z Wake ma prawdziwego pecha. Choć marzeniami sięga gwiazd, życie wciąż boleśnie go doświadcza, każąc sypiać po wykrotach i poruszać się pieszo. Nasz bohater zarabia na życie kradnąc, najmując się do noszenia ciężarów jako niewykwalifikowany robotnik czy wreszcie za nędzny grosz pasując na równych sobie szlachciców przebrzydłych kupców. Do tych ostatnich żywi całkiem uzasadnioną urazę. Jeden z nich bowiem, niejaki Ayermine, za długi przejął Wake, rodową siedzibę Fillegana. Przemierzając Europę, rycerz hoduje więc coraz większą nienawiść do kupieckiego cechu. Lecz przewrotny Los sprawia, że nie kto inny jak Perdigan, kupiec, gotów jest oddać Filleganowi cały majątek w zamian za ocalenie swej ukochanej. Jak się okazuje, dorzuca jeszcze parę ksiąg poświęconych magii. I tak w dziejach świata nastaje nowa era. Rycerz, który zaczynał od badania korzeni drzew w wykrotach, zdobywa nie tylko pieniądze, lecz drzemiącą na kartach prawdziwą potęgę. Pierwsze eksperymenty magiczne nie są co prawda udane, jednak na horyzoncie dziejów rysują się całkiem ciekawe możliwości...",
  "genres": [
    "Humor"
  ],
  "author": "Romuald Pawlak",
  "average_rating": "2.83",
  "url": "https://www.goodreads.com/book/show/4471820-rycerz-bezkonny"
}