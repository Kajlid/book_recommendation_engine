{
  "title": "Lustgebed",
  "description": "Deze nieuwe vertaling van een van de beste Chinese erotische romans is totaal anders dan de al sinds 1967 bestaande (Li Yu, You Poe Toean (Arbeiderspers)), maar net zo onderhoudend en prettig te lezen. De oude vertaling kwam via het Duits, deze via het Engels; de oorspronkelijke vertalers hadden verschillende teksten onder ogen (de roman bestaat in talrijke versies), en beiden huldigden uitgesproken opvattingen over vertalen. Het resultaat is dat wie de oude versie al kent, deze nieuwe kan lezen als gold het een ander boek. Dezelfde speelsheid, dezelfde mooie avonturen, dezelfde onverbloemde en tegelijk bloemrijke taal, maar toch anders en nieuw.De roman vertelt de moeizame maar uiterst plezierige manier waarop een jongeman tot het inzicht komt dat de lusten des vlezes de Vervolmaking in de weg staan, en heeft uiterlijk de vorm van een waarschuwing (maar met een stevige knipoog).Dat de roman in China zelf nog steeds niet gelezen mag worden bewijst hoe zwak de waarschuwing is, en hoe pakkend de verdwazing beschreven wordt van de held van dit meesterwerk uit de 17e eeuw.Op het omslag een contemporaine Chinese erotische schildering op zijde.",
  "genres": [
    "China",
    "Fiction",
    "Classics",
    "Literature",
    "Sexuality",
    "Chinese Literature",
    "17th Century"
  ],
  "author": "Li Yu",
  "average_rating": "3.78",
  "url": "https://www.goodreads.com/book/show/25688379-lustgebed"
}