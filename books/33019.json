{
  "title": "Angst",
  "description": "Het vervolg op 1935 en volgende jaren.In het jaar 1937 bereikt Stalins schrikbewind een hoogtepunt. Miljoenen vermeende ‘vijanden van het volk’ verdwijnen in de uitgestrekte kampen van Siberië of worden geëxecuteerd. In hun val slepen zij familie, vrienden en ondergeschikten mee. De partij, de regeringsbureaucratie, de jeugdbeweging en de fabrieken worden gezuiverd. Nu opent Stalin, bijgestaan door zijn NKVD-chef, de ‘dwerg’ Jezjov, ook de jacht op het Rode Leger. Terwijl de oorlog tegen Duitsland steeds onvermijdelijker lijkt te worden laat Stalin, zogenaamd om de socialistische orde te verdedigen tegen een wijdvertakte samenzwering van saboteurs en spionnen, de helft van het officierskorps liquideren of deporteren.Met dit rampjaar neemt de roman Angst een aanvang, en is daarmee het vervolg op Anatoli Rybakovs monumentale Kinderen van de Arbat en 1935 en volgende jaren. In Angst schetst Rybakov Sasja Pankratovs terugkeer uit ballingschap naar een door angst verstikte samenleving waarin de menselijke verhoudingen totaal ontwricht zijn. De oude vriendenkring is uit elkaar gevallen en ieder probeert te overleven met alle middelen die voorhanden zijn. Opnieuw zijn wij getuige van Stalins huiveringwekkende paranoia, de methoden waarvan de NKVD zich bedient om de terreur in stand te houden, en zien wij hoe de almachtige NKVD ook buiten de grenzen van de Sovjetunie te werk gaat.Beklemmend is het beeld van een land in de greep van de angst, van de wanhopige pogingen van een enkeling om zich aan de spiraal van verraad, achterdocht en fatalisme te onttrekken. Een meeslepende roman.",
  "genres": [
    "Fiction",
    "Russia",
    "Historical Fiction",
    "Russian Literature",
    "Historical",
    "Literature",
    "Jewish"
  ],
  "author": "Anatoli Rybakov",
  "average_rating": "4.47",
  "url": "https://www.goodreads.com/book/show/12882928-angst"
}