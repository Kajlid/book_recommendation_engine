{
  "title": "Blinde muren",
  "description": "Blinde muren is het spannende romandebuut van Roué Hupsel en speelt zich af in Suriname en Frans Guyana. Een van de hoofdpersonen is Diana, die in het krijt staat bij een topfiguur in de drugswereld. Ze wordt gedwongen om haar schuld bij hem af te lossen door met cocaïne gevulde bolletjes te slikken en deze naar Nederland te smokkelen. De procureur-generaal en de president van de Centrale Bank worden gechanteerd en voor het karretje gespannen van enkele duistere figuren om handelingen te plegen die het daglicht niet verdragen.De integere rechercheur Martin Bosman moet in opdracht van hogerhand een onderzoek waarin hij vergevorderd is staken en vergeten. Als er een aanslag op zijn leven wordt gepleegd slaat hij terug, hard en meedogenloos. Martin ontmoet de Nederlander Peter die in Paramaribo op zoek is naar zijn spoorloos verdwenen zus Hanneke, nadat deze getuige is geweest van de moord op har verloofde John, een Surinamer met een drugsverleden.Martin en Peter smeden een plan en het lukt ze om te infiltreren in het drugssyndicaat in het land. Beide mannen raken verstrikt in een wespennest van intrige, corrupte politici, drugssmokkel, raadselachtige moorden, het witwassen van uit de drugssmokkel verkregen miljoenen en de smokkel van wapens via Suriname naar Colombia voor de FARC-rebellen. Het lukt ze om Hanneke op te sporen en te bevrijden. Op hun wanhopige vlucht naar Frans Guyana ontmoeten ze door de criminelen opgejaagde Diana. Dit meisje blijkt zonder dat ze het weet een sleutelfiguur te zijn om de macht van de drugsmaffia die het land in zijn greep houdt te breken. In Saint-Laurent aangekomen merken ze dat ze ook daar niet veilig zijn...",
  "genres": [],
  "author": "Roué Hupsel",
  "average_rating": "3.63",
  "url": "https://www.goodreads.com/book/show/15732615-blinde-muren"
}