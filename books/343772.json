{
  "title": "En plats i solen",
  "description": "En svensk familj hittas mördad i sitt hem på Costa del Sol i södra Spanien – alla utom den 16-åriga dottern, som är spårlöst försvunnen.Först tror polisen att det är ett inbrott som gått fel, men ju mer brottet granskas, desto märkligare blir det. När också inbrottstjuvarna påträffas döda lamslås hela utredningen. Brottet sänder en chockvåg som skakar om, till och med på den brottstyngda Solkusten.Annika Bengtzon skickas ner till Marbella för att bevaka morden. Hon åker under protest, för hon har egentligen inte tid att resa iväg. Hon har just fått en ny lägenhet och har inte ens hunnit packa upp flyttkartongerna. Relationen med hennes exmake Thomas är laddad. Annika saknar sin familj så att det värker i kroppen. När både Thomas och Annika plötsligt befinner sig samtidigt i Malaga under några tropiska majdagar visar det sig att deras kärlek kanske inte alls är död.Men under den heta solen dras Annika in i ett ödesdigert spel om kokain, penningtvätt och vedergällningar som innefattar flera generationer.Hennes sökande efter den försvunna 16-åriga flickan för henne slutligen bort från Europa och ner till Afrika.En plats i solen är en brett upplagd kriminalroman som spänner över 70 år, från Nazityskland och bonde-Sörmland på 1950-talet till Stockholm, Malaga och Marocko i vår tid. Det handlar om vad människor är beredda att göra för att få just en plats i solen, en position på samhällets gräddhylla.Den är en direkt fortsättning på Livstid.",
  "genres": [
    "Crime",
    "Fiction",
    "Mystery",
    "Thriller",
    "Scandinavian Literature",
    "Swedish Literature",
    "Sweden"
  ],
  "author": "Liza Marklund",
  "average_rating": "3.60",
  "url": "https://www.goodreads.com/book/show/6544497-en-plats-i-solen"
}