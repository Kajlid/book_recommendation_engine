{
  "title": "Sterrenjacht",
  "description": "Sinterklaasavond, de jaren dertig. Caspar-Jan ontvangt in het pension waar hij woont een geheimzinnig pakketje zonder afzender. Daarin zitten een versje over de Zeven ProvinciÃ«n en een zevenpuntige ster van granaten, gevat in goud. Op de achterzijde staat er met kleine lettertjes 'Groeningen' in gegraveerd.Zijn rijke tante Arabella, niet toevallig de eigenares van een ster met de inscriptie 'Zeeland', vertelt hem dat wie in het bezit komt van alle zeven sterren met provincienamen, zal vernemen waar een schat verborgen is.Caspar-Jan gaat op sterrenjacht en algauw volgen de verwikkelingen elkaar in steeds hoger tempo op. Door slimme listen en kolderieke verwarring vindt hij een aantal sterren, maar hij verliest ze ook weer even snel. Zal het hem lukken de schat te vinden en rijk te worden? Hella S. Haasse publiceerde in 1950 onder het pseudoniem C.J. van der Sevensterre het feuilleton Sterrenjacht in Het Parool. Samen vormen de teksten een spannende en hilarische roman zonder literaire pretenties. Begin 2007 vond ze het feuilleton bij toeval terug en voor het eerst verschijnt dit curiosum nu in boekvorm.Hella S. Haasse, veel bekroond schrijfster van een monumentaal oeuvre, over Sterrenjacht: 'Ik had de tekst al meer dan een halve eeuw niet gezien en ook nu nog vind ik het een heel vermakelijk verhaal. Ik zie ook dat ik het destijds met plezier heb geschreven.'",
  "genres": [
    "Literature",
    "Fiction"
  ],
  "author": "Hella S. Haasse",
  "average_rating": "3.28",
  "url": "https://www.goodreads.com/book/show/20616983-sterrenjacht"
}