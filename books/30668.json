{
  "title": "De groten der aarde of Bentinck tegen Bentinck; een geschiedverhaal",
  "description": "De groten der aarde of Bentinck tegen Bentinck; een geschiedverhaal volgt op Mevrouw Bentinck of Onvereenigbaarheid van karakter. Een ware geschiedenis. (Mevrouw Bentinck of Onvereenigbaarheid van karakter is tevens uitgegeven onder de titel Charlotte Sophie Bentinck). Het gaat hier dus niet om hetzelfde boek, maar om het vervolg op Mevrouw Bentinck.Hella S. Haasse heeft Charlotte Sophie von Aldenburg en haar tegenpartij, ex-echtgenoot Willem Bentinck, niet kunnen loslaten. Nadat zij Mevrouw Bentinck of Onvereenigbaarheid van karakter had voltooid is zij blijven speuren in de van Slot Middachten afkomstige documenten in het Rijksarchief van Gelderland, en van lieverlede ook weer in Bentinck-papieren elders in Nederland en Europa.Aanvankelijk via de ogen van de auteur, maar allengs meer en meer rechtstreeks door brieven en aantekeningen van de hoofdpersonen, zien we in dit nieuwe boek Charlotte Sophie te midden van de discipline en de cultuur van het hof van Frederik de Grote in Berlijn en later omgeven door de 'Spaanse' grandeur en de luister van de Oostenrijkse Habsburgers aan het hof van Maria Theresia. Daarnaast doen Willem Bentincks gedragingen ons een stukje vaderlandse geschiedenis herontdekken: hij speelde een uiterst belangrijke rol in de nadagen van een uitgebloeide, vermoeide Republiek der Verenigde Nederlanden.De groten der aarde eindigt waar ook Mevrouw Bentinck eindigde: als de beide van tafel en bed gescheiden echtlieden elkaar, in 1761, nog een laatste maal ontmoeten in het park van Bentincks buitenhuis, Sorghvliet. Zij hebben dan een lange verbitterde strijd achter de rug, die in feite pas begon toen hun wegen uit elkaar gingen.",
  "genres": [
    "Fiction"
  ],
  "author": "Hella S. Haasse",
  "average_rating": "3.77",
  "url": "https://www.goodreads.com/book/show/12693243-de-groten-der-aarde-of-bentinck-tegen-bentinck-een-geschiedverhaal"
}