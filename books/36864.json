{
  "title": "Heksje Paddenwratje",
  "description": "Heksje Paddenwratje is een sexy, modern heksje dat op haar high tech bezem Hell’s Broom het luchtruim onveilig maakt. Haar specialiteit is kikkerprinsen die ze zelf kweekt voor smachtende prinsessen. Tijdens Walpurgisnacht wordt ze letterlijk en figuurlijk bezeten door de jonge, knappe duivel Iscariot. Wanneer ze de volgende dag terug naar huis wil vliegen, stort ze neer met haar Hell’s Broom. Ze blijkt al haar spreuken kwijt te zijn, behalve die ene spreuk om Iscariot bij zich te roepen. Paddenwratje trekt te voet verder en op haar zoektocht naar een nieuwe bezem ontmoet ze verschillende bizarre figuren: koning Bombardon I die stiekem in de duinen op zijn bombardon blaast, kabouter Fons die oefent in verstening en de éénmansfanfare Flierefluiter. De heksenjagers pater Anselmus en pater Ambrosius, twee mediageile paters, zitten heksje Paddenwratje maniakaal op de hielen. In Driekerken koopt Paddenwratje een zwabber waarmee ze met behulp van eenvoudige spreuken die ze van een papiertje kan aflezen haar tocht naar huis verder zet. Ze maakt nog een tussenstop bij Loense Bet die blijkbaar iets gemeens heeft uitgehaald met Paddenwrat. Gelukkig zijn er de heks Lotje Horrelvoet en Wietse, de tovenaar uit de schemerzone, die heksje Paddenwratje helpen bij haar zoektocht naar haar verdwenen toverkracht.",
  "genres": [
    "Childrens"
  ],
  "author": "Henri van Daele",
  "average_rating": "3.81",
  "url": "https://www.goodreads.com/book/show/13104021-heksje-paddenwratje"
}