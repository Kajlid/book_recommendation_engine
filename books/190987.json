{
  "title": "De nachtbus",
  "description": "Mehmet Yashin, geboren in 1958 in Nicosia op Cyprus, is sinds zijn poëziedebuut niet alleen een rijzende ster in het Turkse taalgebied, maar ook internationaal. Zijn werk werd in verschillende Europese talen, waaronder Engels, Frans, Italiaans en Grieks, vertaald en hij is een geziene gast op internationale poëziefestivals. Naast dichter is hij actief als romancier en als docent aan de Universiteit van Middlesex in Groot-Brittannië. In 1986, toen hij in Istanbul verbleef, werd hij op grond van anti-nationalistische tendensen in zijn literaire werk voor acht jaar uit Turkije verbannen. Inmiddels is hij weer welkom in het land waar het merendeel van zijn boeken verschijnt. Hij onderhoudt een nauwe band met zijn geboorte-eiland, waar hij regelmatig optreedt als dichter en gastdocent in de letteren. In het academisch jaar 2010-2011 is hij als gasthoogleraar verbonden aan de Universiteit van Cyprus in Nicosia. Werk van Yashin, telg uit een roemrijk geslacht van dichters, werd voor het eerst in het Nederlands gepubliceerd in de bloemlezing van Cypriotische poëzie Wij wonen in een taal (Brugge 2004). De ruime selectie uit zijn fascinerende poëtische oeuvre die in dit boek wordt gepresenteerd is samengesteld door de dichter zelf en vertaald door Dick Koopman.",
  "genres": [],
  "author": "Mehmet Yaşın",
  "average_rating": "3.50",
  "url": "https://www.goodreads.com/book/show/26857706-de-nachtbus"
}