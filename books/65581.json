{
  "title": "Avonden met het orkest",
  "description": "Zo'n vierhonderd pagina's van mijn hand, getiteld Verhalen van het orkest. Ze bevatten korte verhalen, anekdotes, liefdesgeschiedenissen, schotschriften, kritieken en discussies, waarin de muziek slechts incidenteel en niet theoretisch ter sprake komt. Er zijn biografische schetsen en dialogen die door de musici van een niet nader genoemd orkest voorgelezen en uitgesproken worden gedurende de uitvoeringen van slechte opera's. Slechts als er een meesterwerk wordt gespeeld wijden zij zich aan hun partij. Overeenkomstig deze opzet is het boek ingedeeld in avonden.Zo omschreef Hector Berlioz (1803-1869) een van Frankrijks belangrijkste componisten en critici van de negentiende eeuw, het boek dat uiteindelijk Avonden met het orkest zou worden. De avonden zijn briljant en met veel gevoel voor dramatiek georkestreerd: milde spot, bijtende satire, ontroering, verheven pathos, bewondering, heilige verontwaardiging en hilariteit wisselen elkaar in talloze schakeringen af. Er wordt een levendig beeld gegeven van het muziekleven in de negentiende eeuw en de daarin heersende wantoestanden. Berlioz komt zelf uit het boek tevoorschijn als een aristocratische geest, die begrip heeft voor de menselijke zwakheden van de oprechte kunstenaar, maar een diepe minachting toont voor de onkunde en de achteloosheid waarmee de door hem hartstochtelijk aanbeden muziek behandeld wordt.Dit leverde een uiterst geestig en knap boek op, vol ontroering, verontwaardiging en liefde voor muziek.",
  "genres": [
    "Music",
    "Memoir",
    "Humor",
    "France",
    "Nonfiction",
    "French Literature"
  ],
  "author": "Hector Berlioz",
  "average_rating": "4.21",
  "url": "https://www.goodreads.com/book/show/15841112-avonden-met-het-orkest"
}