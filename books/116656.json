{
  "title": "Nad Niemnem",
  "description": "Dzieje miłości Jana i Justyny ukazane na tle panoramicznego obrazu życia ziemiaństwa polskiego w dolinie nadniemeńskiej, zagrożonego przez popowstaniową politykę caratu, jednak mocno trzymającego się ziemi. Przodkowie zdobywali ją pługiem, ich potomkowie miłość do niej potwierdzili udziałem w powstaniu styczniowym. Spadkobiercami najlepszych patriotycznych tradycji są mieszkańcy zaścianka Bohatyrowicze i ci z mieszkańców dworu w Korczynie, którzy ciężką pracą walczą o przetrwanie i utrzymanie ojcowizny. Trudom codziennym i miłości bohaterów patronuje przyroda, której piękno oddała Orzeszkowa z niezrównanym mistrzostwem, godnym tradycji Pana Tadeusza.Fabułę Nad Niemnem spaja - choć zawoalowany - problem powstania styczniowego 1863 r. Sama Orzeszkowa tak o tym pisała: \"Wszystko prawie, co się dzieje w powieści, uczepionym jest do tego węzła i z niego bierze albo początek swój, albo przyczyny rozwoju. Węzeł ten z przyczyn cenzuralnych osłonięty jest woalem przemilczeń i przenośni, który z łatwością przebije oko polskiego czytelnika...\".Dla Orzeszkowej miernikiem wartości człowieka i podstawą ładu moralnego w życiu jest praca. Tak o tym pisał Stanisław Brzozowski: \"Wszystkie najlepsze jej dzieła napisane zostały pod wpływem wiary w wielki zakon pracy [...]. Praca jest źródłem piękna u Orzeszkowej. Kocha ona zgrubiałe ręce i spalone przez słońce twarze. Kocha siłę dźwigających brzemię ramion\".",
  "genres": [
    "Polish Literature",
    "Classics",
    "School",
    "Fiction",
    "Poland",
    "Audiobook",
    "Historical Fiction"
  ],
  "author": "Eliza Orzeszkowa",
  "average_rating": "3.10",
  "url": "https://www.goodreads.com/book/show/1904841.Nad_Niemnem"
}