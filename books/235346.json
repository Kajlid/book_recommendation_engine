{
  "title": "Хавра",
  "description": "След тринайсет години живот в Америка и поредица от провали Никола Марков се връща за пръв път в родния си град за погребението на баща си, загинал при наглед нещастен случай. Синът не може да прости греховете му, а и няма време да се връща към миналото си, защото зад Океана го чакат неотложни проблеми. Плановете му обаче се преобръщат внезапно, а това, срещу което се изправя, ще промени посоката на живота му завинаги.В края на 19 век младата руска аристократка Вера Елегина копнее за независимост – от тираничната си сестра, от закостенелите порядки, от монотонността на битието си, докато светът навън кипи от промени. Съдбата я сблъсква с американски военен журналист – колкото арогантен, толкова и гениален – и заедно с него тя поема по драматичния път към истината и свободата, която ги свързва завинаги с историята на българския народ.Докато Никола започва собствено разследване, което го въвлича в тъмна мрежа от интереси, конфликти и все по-опасни разкрития, ръкописът, пренесъл любовта и историята на Вера, се превръща в съдбовна част от живота му. Той се изправя пред най-важния въпрос: Истината до свобода ли води, или до смърт?Отчасти трилър, отчасти драматичен роман за любовта, „Хавра“ ни транспортира с лекота между настояще и минало, между съспенс и лиричност, между пороците на един морално прогнил свят и силата на любовта и прошката. Малките и големите битки – за личната и за националната свобода – рисуват картина на света ни с размах, както само Захари Карабашлиев умее – с нежност, проникновеност и красота.",
  "genres": [
    "Bulgarian Literature",
    "Fiction",
    "Historical",
    "Contemporary"
  ],
  "author": "Захари Карабашлиев",
  "average_rating": "3.87",
  "url": "https://www.goodreads.com/book/show/35503533"
}