{
  "title": "Когато изпратим деня",
  "description": "Когато изпратим деня, идва време за покой и споделеност.Когато изпратим деня, си казваме най-съкровеното.Когато изпратим деня, думите сгъстяват смисъла си.А когато изпратим есента, в бялата тишина на зимата, ще си разказваме нови истории. Историите на Пиер Мейлак…Пиер Дж. Мейлак е роден в Малта през 1982 година. Автор на детски книги, един роман и два сборника с разкази, носител на многобройни награди, включително Европейската награда за литература (2014). Негови разкази са превеждани на английски, френски, португалски, испански, италиански сръбски, арабски и пр. Разказът му „Ечемичени ниви“ е написан специално за сборника „Куфарът на брат ми“ (ICU, 2015).Героите на Мейлак често са пътешественици, които се придвижват както във физическия свят, така и от една позиция в своето съществуване към друга, опитват се да проумеят живота, който са водили, без да разбират напълно. Или дори да променят миналото си така, че да им се струва по-приемливо. Разказите на Пиер ни показват живота в неговото разнообразие, различния му ритъм в различни точки на света. „Когато изпратим деня“ съдържа 13 разказа за онова, което можем да си кажем нощем, когато думите придобиват допълнителен заряд. Във времето за разказване на истории и за споделяне, във времето на обръщане към себе си. Когато изпратим деня, оставаме сами с мислите си, всеки в своя малък свят. И сме свободни да се реем из вътрешните си пространства.",
  "genres": [
    "Short Stories",
    "Fiction",
    "Stories",
    "Audiobook",
    "Contemporary",
    "Intensive Care"
  ],
  "author": "Pierre J. Mejlak",
  "average_rating": "4.13",
  "url": "https://www.goodreads.com/book/show/27823371"
}