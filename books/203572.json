{
  "title": "Di undici foglie",
  "description": "Di Undici Foglie è la prima “ekpyrotic novel” scritta, illustrata e impaginata da Dino Olivieri.Questo romanzo non convenzionale racconta una storia che ripropone in chiave moderna archetipi immortali, illustrata con imago serigrafici, rigorosamente in bianco e nero, ispirati ai maestri illustratori vissuti a cavallo tra la metà dell’800 e i primi anni del 900.Luce e Siri, un giovane uomo e una giovane donna, si incontrano in un universo morente. Le loro vite si scontrano intrecciandosi, come in Natura le materie affini si attraggono unendosi. Miti e leggende si destano da un lungo torpore. Canti dimenticati riportano alle memorie segrete profezie. Audaci potenze cosmiche risorgono e combattono. Due visioni della vita e della morte duellano all’ultimo sangue per compiere i loro supremi epiloghi avversi. Tre Giorni. Tre Lai. Versi ed echi di poemi perduti. Canti in lingue di incerta memoria. Trentatré serigrafie misteriose, storie nella storia, mappe cifrate di mondi ed anfratti oscuri. Imago accompagnati da trentatré Arcani, parti di un Oracolo Occulto, primo Arcrypticon dell’Autore, ultima sfida al Lettore più capace e curioso. Dino Olivieri narra e illustra un universo in uno scrigno, una storia d’amore eterno, una nuova leggenda senza tempo, una visione, un sogno ricevuto all'ombra di un albero eccelso ornato di fronde “Di Undici Foglie”.Dino Olivieri nasce a Torino nel 1969. Informatico, grafico, musicista e scrittore, esordisce nel 2015 pubblicando il romanzo “Di Undici Foglie”. Seguendo le orme dei Maestri Preraffaelliti, stampa in proprio una pregiata ed esclusiva Edizione Zero qui rielaborata in Prima Edizione per il grande pubblico.",
  "genres": [],
  "author": "Dino Olivieri",
  "average_rating": "4.11",
  "url": "https://www.goodreads.com/book/show/29345928-di-undici-foglie"
}