{
  "title": "Belonging: A German Reckons with History and Home",
  "description": "„Kaip žinoti, kas esi, jei nesupranti, iš kur ateini?“ – klausia iliustratorė ir rašytoja Nora Krug, nusprendusi savo unikalioje grafinėje knygoje „Heimat“ atskleisti ilgai slėptą tiesą apie tamsiąją šeimos istorijos pusę. Autorė siekia suprasti, ką reiškia turėti senelius vokiečius, kurie galėjo būti prisidėję prie nacių režimo žiaurumų. Nora Krug, šiuo metu gyvenanti JAV, apklausė Holokaustą išgyvenusius žmones, ištyrė savo gimtosios Karlsrūhės ir aplinkinių miestelių istorijos archyvus, surinko faktus apie savo šeimą ir jų kaimynus – krikščionis ir žydus. Viskas tam, kad būtų sukurtas modernus ir nepaprastai atviras pasakojimas apie mus visus. Skaudžius istorinius ir asmeninius II pasaulinio karo įvykius pasakoti padeda itin išradingas knygos dizainas, kuriantis šeimos albumo įspūdį. Nora Krug į vientisą koliažą sujungia savo pieštas iliustracijas, ranka rašytą tekstą, senas fotografijas, laiškus ir archyvinius dokumentus. Ši knyga – tai nepaprasta kelionė, į kurią verta leistis dėl be galo įtraukiančios patirties, keičiančios mūsų suvokimą apie atsakomybę ir tapatybę. „Priklausyti kokiai nors vietai – reiškia negalėti pasirinkti, ko ji iš mūsų pareikalaus. Bet mes galime pasirinkti, ką mes iš jos gausime. Nora Krug paima iš savo tėvynės Vokietijos ir duoda mums suprasti, ko reikia norint būti vokiečiu šiandien, įteikia vadovą, kaip galima stoti į akistatą su praeitimi.„“",
  "genres": [
    "Graphic Novels",
    "Nonfiction",
    "Memoir",
    "History",
    "Comics",
    "Germany",
    "Biography"
  ],
  "author": "Nora Krug",
  "average_rating": "4.32",
  "url": "https://www.goodreads.com/book/show/38531325-belonging"
}