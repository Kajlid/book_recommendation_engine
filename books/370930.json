{
  "title": "Heksen & demonen",
  "description": "Hoofdpersoon in de barokke fantasy-romans van Kim Harrison is de heks Rachel Morgan. Zij leeft in een wereld waarin een onbekend virus heeft geleid tot de Ommekeer, de grote verandering die de mensheid heeft verdeeld in gewone mensen en de Anderen, uiterlijk evengoed mensen, maar onder speciale omstandigheden gemakkelijk muterend tot weerwolven, ondoden en demonen en (daar zijn er benauwend veel van) tovenaars en heksen, en zelfs verschrikkingen in mensengedaante, die nog geen naam hebben. Rachel Morgan is een heks, een goede, dus een witte, maar zij heeft haar gaven niet altijd onder controle. Gelukkig is hij er nog, de eigenwijze fee Jenks, haar persoonlijke lijfwacht die bij voorkeur op de schouder van Rachel meereist en waar nodig ingrijpt. En dat is soms heel erg nodig. Want hoewel zij zelf tot de Anderen behoort, maakt Rachel onafgebroken jacht op soortgenoten die het hebben voorzien op dat deel van de mensheid dat het zonder speciale gaven moet stellen.",
  "genres": [
    "Urban Fantasy",
    "Fantasy",
    "Paranormal",
    "Vampires",
    "Witches",
    "Magic",
    "Fiction"
  ],
  "author": "Kim Harrison",
  "average_rating": "4.04",
  "url": "https://www.goodreads.com/book/show/8270178-heksen-demonen"
}