{
  "title": "Kom naar huis",
  "description": "De 89-jarige Isabelle McAllister vraagt haar kapster Dorrie om een grote gunst: ze vraagt haar, een zwarte alleenstaande moeder van halverwege de dertig, om met haar half Amerika te doorkruisen zodat zij in haar geboortestad een begrafenis kan bijwonen. Zonder verdere uitleg. Dorrie, die graag even weg is van alles vanwege de zorgen om haar tienerzoon en nieuwsgierig is naar de geheimen uit Miss Isabelles verleden, stemt toe. Niet wetend dat ze een reis tegemoet gaat die beide vrouwen voorgoed zal veranderen. Tijdens de lange autorit vertelt Isabelle hoe ze als jonge, eigenzinnige tiener in de jaren dertig in Kentucky verliefd werd op de zwarte zoon van de huishoudster, in een tijdperk waarin zo n relatie onmogelijk was. Het verhaal van deze verboden liefde en de tragische gevolgen ervan zetten Dorrie aan het denken. Ze realiseert zich dat het tijd is om een aantal cruciale beslissingen in haar eigen leven te nemen.Kom naar huis is niet alleen een ontroerend verhaal over een onmogelijke liefde, maar ook een bijzondere road trip van twee vrouwen die meer met elkaar gemeen hebben dan ze ooit hadden vermoed.",
  "genres": [
    "Historical Fiction",
    "Fiction",
    "Book Club",
    "Romance",
    "Historical",
    "Audiobook",
    "Adult Fiction"
  ],
  "author": "Julie Kibler",
  "average_rating": "4.26",
  "url": "https://www.goodreads.com/book/show/18074189-kom-naar-huis"
}