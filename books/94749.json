{
  "title": "Låt vargarna komma",
  "description": "New York, 1987. Det finns bara en enda person i hela världen som förstår fjortonåriga June Elbus, och det är hennes morbror, den erkända konstnären Finn. När Finn dör i en sjukdom som vid denna tid precis har börjat få ett namn, ett namn ingen vill uttala, blir June helt ensam i världen. Hennes föräldrar har fullt upp på jobbet och storasyster Greta har hon inte kunnat hålla sams med på flera år. Men inte långt efter Finns död blir June kontaktad av Toby, den mystiske främlingen från begravningen, han som mamma kallar Finns ”specielle vän” men vägrar säga något mer om. Mellan June och Toby växer en oväntad och omvälvande vänskap fram, och hemligheter avslöjas som får June att tvivla på allt hon dittills tagit för sanning.Låt vargarna komma är en roman om att både finna och förlora kärleken, om vad det egentligen innebär att vara en vän, samt hur avundsjuka och skam kan förgifta och förstöra relationer och ibland få fruktansvärda följder. Prisbelönad och hyllad i medierna har Carol Rifka Brunts debutroman snabbt blivit en storsäljare som redan älskas av hundratusentals läsare.",
  "genres": [
    "Fiction",
    "Book Club",
    "Young Adult",
    "Historical Fiction",
    "Contemporary",
    "Coming Of Age",
    "LGBT"
  ],
  "author": "Carol Rifka Brunt",
  "average_rating": "4.03",
  "url": "https://www.goodreads.com/book/show/17909974-l-t-vargarna-komma"
}