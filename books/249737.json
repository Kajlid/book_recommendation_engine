{
  "title": "Strindbergs världar",
  "description": "För första gången har nu en heltäckande fotografisk biografi över Sveriges mest inflytelserike författare och dramatiker utkommit. Strindbergsforskaren Björn Meidal har med hjälp av fotografen Bengt Wanselius skapat en unik skildring av Strindberg och hans liv. I detta praktverk visas över femhundra samtida fotografier från Strindbergs alla världar - Stockholm, skärgården, Berlin, Paris och alla de miljöer som på olika sätt formade den världsberömde dramatikern och författaren.I femton generöst formgivna kapitel får vi följa med i Strindbergs liv och kreativa process, på möten med kärlekar, vänner och fiender och inte minst på alla resor runt om i Europa. Ingen kan som Björn Meidal beskriva Strindbergs liv, extravaganta personlighet och mångsidiga verk, kunnigt och med en stor portion humor. De många bilderna hjälper oss att kliva rakt in i Strindbergs tid.Björn Meidal, professor i litteraturvetenskap vid Uppsala universitet, är en av världens mest välmeriterade Strindbergsforskare som medverkat i otaliga vetenskapliga projekt och som innehaft gästprofessurer på bland annat Humboldt-Universität i Berlin, Catholic University, Washington, D.C, University of Pennsylvania, Philadelphia, och University of Maryland i USA.Bengt Wanselius är en välkänd teater- och dansfotograf som i över femton år var Dramatens husfotograf där han dokumenterade såväl svenska som internationella teateruppsättningar. Han är också en av landets mest erfarna bildredaktörer, prisbelönt med Augustpriset för sin stora bok Regi Bergman.",
  "genres": [],
  "author": "Björn Meidal",
  "average_rating": "4.67",
  "url": "https://www.goodreads.com/book/show/38727056-strindbergs-v-rldar"
}