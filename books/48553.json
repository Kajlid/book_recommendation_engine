{
  "title": "Sisilian ruusu",
  "description": "Rosalia elää Sisilian auringon alla punaisten ruusujen ja norjien oliivipuiden lomassa. Hän viettää päivänsä seurustellen punakupolisissa huvimajoissa ja hakee viilennystä puutarhan suihkulähteistä. Yhteisöä kuohuttaa tieto Keisarista, joka on tulossa meren takaa synnyinsaarelleen. Hänen mukanaan palaa myös Salvatore, Rosalian tuleva aviomies.Mutta Rosalia ei välitä avioliitosta. Hänen sieluaan polttaa halu päästä näkemään suuren maailman ihmeet. Hän haluaa tutustua maanpiireihin, jotka saraseenitiedemies Al-Idrisi on hopeakarttaansa kaivertanut. Kaikki entinen kuitenkin unohtuu, kun hän löytää luostarin puutarhasta mystisen, haavoittuneen olennon, jota alkaa salaa tavata öisin. Vaalea muukalainen on kaunein Rosalian koskaan näkemä mies – vai onko hän sittenkin Jumalan Enkeli?Sisilian ruusu on fantastinen rakkaustarina 1200-luvun Sisiliassa, saarella, jossa sekoittuu koko sitä ympäröivä pohjoisen normannit, lännen katolisuus, idän ortodoksit ja islam – sekä etelän ziraafat. Se on myös kertomus vahvasta naisesta, joka löytää oman tiensä yhteisön paineen keskellä. Romaanin kieli ja maisemakuvaus on eläytyvää; meren kuohun, auringonpaahteen, mantelipuiden tuoksun ja aprikoosin maun voi aistia. Sisilian ruusu on Milla Keräsen esikoisromaani.",
  "genres": [
    "Historical Fiction",
    "Finnish Literature"
  ],
  "author": "Milla Keränen",
  "average_rating": "2.23",
  "url": "https://www.goodreads.com/book/show/13609862-sisilian-ruusu"
}