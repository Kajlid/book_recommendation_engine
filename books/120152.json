{
  "title": "مسئله شناخت",
  "description": "مجموعه‌ای است مشتمل بر ده جلسه سخنرانی‌ متفکر شهید استاد مرتضی مطهری تحت عنوان \" مسئله شناخت \" که در محرم‌ سال 1397 برابر با آذر ماه و دیماه سال 1356 در کانون توحید ( تهران ) ایراد شده است ( هشت جلسه آن در نیمه اول محرم و دو جلسه آخر هر یک به‌ فاصله یک هفته از جلسه قبل برگزار گردیده‌اند ) . انتخاب این موضوع برای‌ بحث ، بی مناسبت نبوده است . گذشته از اینکه مسئله شناخت از مسائل‌ مهم فلسفی است که از دیرباز مورد بحث دانشمندان بوده و به خودی خود موضوعیت دارد ، مطرح کردن این بحث در آن ایام معنی و مفهوم خاصی داشته‌ است . در آن زمان از سوئی مارکسیستها فعالیت فرهنگی وسیعی داشتند که‌ بعضا از سوی رژیم شاهنشاهی - نیز جهت تضعیف جناح اسلامی حمایت می‌شدند - و از سوی دیگر از تغییر ایدئولوژی سران سازمان موسوم به \" مجاهدین خلق‌ ایران \" حدود دو سال بیشتر نمی‌گذشت . در نتیجه جوانان مسلمان هدف‌ تهاجم گسترده اندیشه‌های بیگانه - خصوصا اندیشه‌های مارکسیستی - بودند و پاسخهای لازم را جهت رد شبهات القائی ماتریالیستها در دست نداشتند.",
  "genres": [
    "Philosophy",
    "Religion"
  ],
  "author": "Morteza Motahhari",
  "average_rating": "3.81",
  "url": "https://www.goodreads.com/book/show/1948712._"
}