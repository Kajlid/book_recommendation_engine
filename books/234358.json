{
  "title": "Kadonneiden eläinten saari",
  "description": "Pasi Pitkäsen huima, upeasti kuvitettu seikkailutarina kaukaisesta viidakkosaaresta, jossa elää merkillisiä eläimiä.Matias vie pikkusiskonsa Jennin syntymäpäivän kunniaksi sirkukseen. Jenni rakastaa leijonia ja on pukeutunut leijonapukuun. Kun lavalle talutetaan pikkuinen leijonanpentu, Jenni pääsee silittämään sitä. Mutta sitten tapahtuu kauheita: sirkuksen katon läpi syöksyy otus, joka kaappaa mukaansa niin Jennin kuin leijonanpennunkin!Matias ja leijonaisä lähtevät yhdessä pelastusretkelle, joka vie heidät kauas meren yli, salaperäiselle viidakkosaarelle. Siellä elää toinen toistaan oudompia otuksia. Mutta ovatko Jenni ja leijonanpentu saarella? Ja miksi saarella on niin erikoisia eläimiä?Pasi Pitkäsen jännittävä tarina on mannaa kaikille seikkailunnälkäisille. Se tuo mieleen kuuluisat edeltäjänsä, Tarzanin, Mowglin, Robinson Crusoen, Sendakin Hassut hurjat hirviöt tai Jack Londonin seikkailutarinat, mutta on kerronnaltaan täynnä nykyaikaista vauhtia ja visuaalista voimaa. Tämä kirja valloittaa taatusti myös animaatioelokuvien ja sarjakuvien ystävät.",
  "genres": [
    "Childrens",
    "Finnish Literature"
  ],
  "author": "Pasi Pitkänen",
  "average_rating": "3.95",
  "url": "https://www.goodreads.com/book/show/35318990-kadonneiden-el-inten-saari"
}