{
  "title": "Het China van Gaspar",
  "description": "De enige Europeanen die in de zestiende eeuw in China binnengeraakten, waren kooplui. Portugezen uit Malakka bijvoorbeeld, die in Canton aan wal mochten tot de volgende moesson en dan weer snel verplicht werden op te hoepelen. Dat er onder die ‘vreemde duivels’ wel eens dominicanen of jezuieten waren, wisten de Chinese autoriteiten waarschijnlijk niet eens.De eigenzinnige dominicaan Gaspar de Cruz verbleef niet lang in Canton - vermoedelijk slechts een maand -, maar hij had wel ingezien dat de bekering van China niet voor morgen zou zijn. Waarom hij naar China trok? Misschien vooral omdat hij weg wou uit Malakka, uit India, uit Portugal...Wat kon hij daarna anders doen dan terugkeren van waar hij gekomen was? Alleen was hij een stukje wijzer geworden en had hij genegenheid opgevat voor mensen die hij in het Oosten had ontmoet. Een van hen was Fernão Mendes Pinto, avonturier, handelaar en jezuit-van-korte-duur.Deze boeiende historische roman is erg origineel opgebouwd: de lezer ontmoet beide Chinagangers - de enen via zijn memoires, de andere in zijn levensverhaal - en hun wedervaren wordt daarna geconfronteerd met relevant historisch materiaal. Een meeslepend boek, een knap debuut!",
  "genres": [],
  "author": "Magda van den Akker",
  "average_rating": "4.00",
  "url": "https://www.goodreads.com/book/show/15731224-het-china-van-gaspar"
}