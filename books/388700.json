{
  "title": "Il Codice di Perelà",
  "description": "Romanzo ludico e geniale, eversivo e allegorico, considerato dalla critica il capolavoro di Palazzeschi, \"Il Codice di Perelà\" è la storia fantastica di un uomo di fumo che a trentatré anni esce dal camino in cui è nato e si avventura per il mondo. Per la sua natura eccezionale, privo com'è di ogni peso umano, purificato dal fuoco e perciò senza alcuna forma di egoismo, viene ammirato come un essere eccezionale e addirittura incaricato dal Re di redigere un nuovo Codice, in grado di appianare tutti i problemi lasciati irrisolti da leggi imperfette e troppo umane. Riproposto nella sua prima edizione uscita nel 1911, \"Il Codice di Perelà\" è una delle opere più eccentriche della letteratura italiana contemporanea, un \"antiromanzo\" che è anche calco geniale e farsesco della vita di Cristo, in equilibrio costante tra gioco e allegoria, tra realtà e favola. \"La mia favola aerea,\" la definì Palazzeschi \"il punto più elevato della mia fantasia\".",
  "genres": [
    "Fiction",
    "Classics",
    "Italian Literature",
    "Italy",
    "Literature",
    "Futurism",
    "Novels"
  ],
  "author": "Aldo Palazzeschi",
  "average_rating": "3.77",
  "url": "https://www.goodreads.com/book/show/9711058-il-codice-di-perel"
}