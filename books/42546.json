{
  "title": "Ida Elisabeth",
  "description": "Overeenkomstig de titel van een van haar andere boeken had Sigrid Undset deze roman ook 'De sterke vrouw' kunnen noemen. Gelijk zo vaak bij deze schrijfster het geval is, behandelt dit boek de moeilijkheden in een huwelijksverhouding. Ida Elisabeth is de vrouw die haar slappe man wel moet beheersen om hen beiden in het leven staande te houden, maar zijn trouw begeeft het zodra hij een tijdlang onder haar leiding vandaan komt. Wanneer dit uitkomt is het voor haar trots te veel en onttrekt zij zich aan de man die haar niet waardig bleek te zijn. Toch zal het haar niet gegeven worden een nieuwe liefde die haar wenkt, te volgen.Opnieuw moet zij het belang van haar ongeneeslijk ziek geworden man en het geluk van haar kinderen laten voorgaan boven de verlangens van haar eigen hart. Zo komt zij tenslotte alleen te staan, maar zij is sterk in het besef van haar roeping om geheel voor haar kinderen te leven.Een roman uit de vroege periode van Sigrid Undsets schrijfsterloopbaan, waarin zich echter al geheel de opgang aftekent naar de grootste kunst van Kristin Lavransdochter. Een boek van grote mensenkennis en diepe levensernst, geschreven vanuit een liefdevolle, positieve houding ten opzichte van het mensenleven.",
  "genres": [
    "Fiction",
    "Historical Fiction",
    "Novels",
    "Book Club",
    "Scandinavian Literature",
    "Classics",
    "Literature"
  ],
  "author": "Sigrid Undset",
  "average_rating": "3.96",
  "url": "https://www.goodreads.com/book/show/13447114-ida-elisabeth"
}