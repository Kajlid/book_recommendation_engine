{
  "title": "Sprängaren",
  "description": "Södra Hammarbyhamnen. Klockan är 03.17 på morgonen, en vecka före jul. En bomb ödelägger Olympiastadion. På den söndertrasade läktaren hittas resterna av den dynamiska och beundrade OS-chefen, Christina Furhage. Om ett halvår ska de olympiska sommarspelen hållas i Stockholm. Sprängaren måste gripas, till varje pris. Tidningen Kvällspressen sätter Annika Bengtzon, en ung småbarnsmamma som just utnämnts till chef över kriminalredaktionen, att bevaka mordet. Hon börjar nysta i offrets förflutna. Det finns något under Christina Furhages perfekta yta som utlöst det vidriga brottet. Utan att hon förstår det sätter Annika igång krafter som till slut hotar hennes eget liv.Sprängaren är en thriller i nutida Stockholmsmiljö.”För mig har det alltid varit självklart att kvinnor är både onda, goda, korkade och kloka”, säger Liza Marklund. ”Därför har jag haft svårt att förlika mig med bilden av kvinnor som platta bifigurer till starka män. Jag längtade efter en hjältinna som var som jag själv och mina tjejkompisar – hårt arbetande yrkeskvinnor med män och ungar och amorteringar och ätnojor och en omättlig aptit på livet.”Annika Bengtzon – hjältinnan i Liza Marklunds thriller Sprängaren har sitt namn efter författarinnans äldsta dotter Annika och favoritchefen från hennes tid som journalist på Expressen, Bengt Bengtzon.",
  "genres": [
    "Crime",
    "Thriller",
    "Mystery",
    "Fiction",
    "Swedish Literature",
    "Sweden",
    "Scandinavian Literature"
  ],
  "author": "Liza Marklund",
  "average_rating": "3.46",
  "url": "https://www.goodreads.com/book/show/587070.Spr_ngaren"
}