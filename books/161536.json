{
  "title": "Aboriginal kunst",
  "description": "Catalogus, uitgegeven ter gelegenheid van de opening van het Aboriginal Art Museum in Utrecht; het eerste en vooralsnog enige museum in Europa voor hedendaagse Aboriginal kunst. Prachtige, paginagrote kleurenfoto's tonen een groot deel van de museumcollectie, vooral schilderijen. Daarbij staan maker, titel, datering en afmetingen vermeld en worden afbeelding en betekenis kort toegelicht. In een 5-tal inleidende hoofdstukken beschrijft Franca Meeuwsen, gastconservator en specialiste op dit gebied, de (cultuur)geschiedenis van deze autochtone bevolking van Australie. Kunst, filosofie en spiritualiteit blijken daarin nauw met elkaar te zijn verweven en gaan terug op een lange traditie. Ook de contacten met de westerse samenleving en de receptiegeschiedenis van Aboriginalkunst komen aan de orde. De museumcollectie is in vijf regio's verdeeld, ieder met hun eigen karakteristieken en (kunst)geschiedenis. Deze worden besproken in het laatste hoofdstuk. Met achterin een serie beknopte kunstenaarsportretten, verklarende woordenlijst en bibliografie. Uitklapbare voor- en achterkaft.(Biblion recensie, Karin van Hoof)",
  "genres": [],
  "author": "Franca Meeuwsen",
  "average_rating": "3.50",
  "url": "https://www.goodreads.com/book/show/23496482-aboriginal-kunst"
}