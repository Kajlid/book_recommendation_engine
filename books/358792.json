{
  "title": "2666",
  "description": "Vier literatuurfanaten, drie mannen en een vrouw, worden verbonden door hun gemeenschappelijk fascinatie voor het werk van Benno von Archimboldi, een mysterieuze Duitse schrijver. Ze maken een absurde bedevaart naar Santa Teresa, aan de grens van Mexico met de Verenigde Staten, waar Archimboldi zou zijn gezien. Eenmaal in Santa Teresa komen ze erachter dat de stad sinds jaren het decor vormt van een reeks afschuwelijke misdrijven. Op de vuilstortplaatsen van de stad worden met grote regelmaat levenloze lichamen van vrouwen aangetroffen. Allemaal vertonen ze sporen van meedogenloze verkrachting en marteling.2666 is een roman boordevol gedenkwaardige personages, wier verhalen twee continenten omspannen en de Europese geschiedenis van de twintigste eeuw bestrijken. Het is een even rijk als vermetel waagstuk, dat voortdurend balanceert op de rand van de lach en de verschrikking, en de kenmerken bevat van een detective, een episch gedicht en een filosofische roman.Roberto Bolaño (Santiago, Chili, 1953-2003) geldt als een van de grootste schrijvers van de Latijns-Amerikaanse literatuur. Hij ontving de Premio Rómulo Gallegos, de belangrijkste literaire prijs in Latijns-Amerika, eerder gewonnen door Mario Vargas Llosa, Gabriel García Márquez en Javier Marías.",
  "genres": [
    "Fiction",
    "Literature",
    "Novels",
    "Classics",
    "Spanish Literature",
    "Mystery",
    "Literary Fiction"
  ],
  "author": "Roberto Bolaño",
  "average_rating": "4.21",
  "url": "https://www.goodreads.com/book/show/7494437-2666"
}