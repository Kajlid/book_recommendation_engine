{
  "title": "Häxan",
  "description": "Häxan är den tionde delen i den omåttligt populära Fjällbackaserien som älskas världen över. Än en gång får vi följa författaren Erica Falck och polisen Patrik Hedström i deras kamp för att hitta svaren på ondskans mysterier.När fyraåriga Linnea försvinner från en gård utanför Fjällbacka väcks tragiska minnen till liv. Trettio år tidigare försvann en liten flicka från exakt samma gård och hittades senare mördad. Den gången anklagades två trettonåriga flickor för att ha fört bort och dödat flickan. De befanns skyldiga i domstol men slapp fängelse på grund av sin ålder. Den ena av dem har efter det levt ett stilla liv i Fjällbacka. Den andra har just återvänt för första gången sedan händelsen, nu som firad skådespelare för att porträttera Ingrid Bergman i en film som ska spelas in i trakten.Fjällbackaborna ställer mangrant upp i sökandet efter Linnea, och till slut finner man henne. Naken, invid samma skogstjärn där den första flickan hittades. Skräcken sprider sig i det lilla samhället. Kan fler flickor vara i fara?Trots att Patrik Hedström tycker att det verkar långsökt börjar han och hans kolleger vid Tanumshedepolisen utreda om det finns något samband mellan de två fallen. Till sin hjälp får de Erica Falck, som sedan länge arbetar med en bok om det gamla mordet. Utredningen river upp många sår, drevet går och invånarnas rädsla för det okända får fruktansvärda konsekvenser.",
  "genres": [
    "Crime",
    "Thriller",
    "Mystery",
    "Fiction",
    "Audiobook",
    "Scandinavian Literature",
    "Mystery Thriller"
  ],
  "author": "Camilla Läckberg",
  "average_rating": "3.93",
  "url": "https://www.goodreads.com/book/show/34068938-h-xan"
}