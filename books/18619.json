{
  "title": "Hurskaat sisaret",
  "description": "Genevenjärvi vuonna 1816, hyytävä kylmyys. Spermanhimoinen pimeyden muusa viettelee lomalaisia saatanalliseen sopimukseen … Anatomin tekijän uusi räävittömän seksuaalinen romaani goottilaisen kauhuromaanin syntysijoilta. Eräänä keskikesän päivänä vuonna 1816 maineikas kirjallinen seurue saapuu lomanviettoon Genevenjärven rannalle. Mukana ovat lordi Byron, Percy Bysshe Shelley, Mary Shelley, hänen sisarpuolensa Jane ”Claire” Clermont sekä tohtori John Polidori. Kesästä tulee poikkeuksellisen kolea. Huvilassa hytisevä herrasväki kuluttaa aikaa kisailemalla siitä, kuka kertoo vertahyytävimmän tarinan. Samaan aikaan Polidorin pöydälle alkaa ilmaantua salaperäisiä kirjeitä. Miksi karmaisevaksi olennoksi itseään kuvaava, Legrandin sulottarien kolmossisar, lähestyy palveluksineen juuri häntä? Kun totuus paljastuu, Polidorin täytyy tehdä hirvittävä valinta. Myydäkö eliksiirinsä kirjallisesta urasta? ”Muka-tieteellisen, häijyn ironisen viihteen namupala.” – Publishers Weekly Federico Andahazi (s. 1963) on argentiinalainen psykoterapeutti ja kirjailija. Hän nousi maailmanmaineeseen esikoisteoksellaan Anatomi, joka voitti arvostetun Fortabat-palkinnon vuonna 1996. Provokatiivinen romaani aiheutti kirjallisen skandaalin, kun Fortabat-säätiön puheenjohtaja kieltäytyi jakamasta palkintoa. Kirjasta tuli kuitenkin kansainvälinen menestys, joka on julkaistu yli 20 maassa. Hurskaat sisaret on Andahazin toinen romaani. Siinä yhdistyvät Anatomista tutut historialla leikittely ja sensuellisuus, tällä kertaa 1800-luvun kauhumaisemassa.(Otava)",
  "genres": [
    "Fiction",
    "Horror",
    "Gothic",
    "Historical Fiction",
    "Vampires",
    "Spanish Literature",
    "Historical"
  ],
  "author": "Federico Andahazi",
  "average_rating": "3.56",
  "url": "https://www.goodreads.com/book/show/11664038-hurskaat-sisaret"
}