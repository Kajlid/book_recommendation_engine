{
  "title": "Bikubesong",
  "description": "Du behøver ikke være fra Odda, du behøver ikke engang ha vært i Odda, for å kjenne deg igjen i summingen fra beboerne i boligblokka «Murboligen» som vi treffer i Frode Gryttens brageprisbelønte Bikubesong.Bikubesong er lyden som blir laget når de 25 personene som bor i Murboligen synger sammen, har Frode Grytten uttalt. Selv påstår han at han ikke eier sangstemme, men det forhindrer ikke at Bikubesong er blitt en meget musikalsk roman der Grytten låner både øre og stemme til de vidt forskjellige hverdagsmenneskene vi møter i industribyen innerst i Sørfjorden.For det er ikke dronningen som spiller hovedrollen i denne bikuben (det nærmeste vi kommer noen dronning er i siste kapittel som heter «Dronninggelé»...) - det er arbeiderne som surrer og sliter i hverdagen vi blir kjent med. Om du får grå assosiasjoner til ordet «hverdagsmenneske», så må du nok justere fargesynet, for om selve Murboligen er grå, tar Grytten i bruk hele fargepaletten i sin skildring av beboerne. I oppgang 4 møter vi for eksempel 40-åringen som digger The Smiths og har vokalisten Morrissey som forbilde, og som har ei mor som ligger for døden. For å glede henne stikker han ut for å finne ei jente som kan spille kjæresten hans, og slik gi moren en bekymring mindre på dødsleiet.Det er i møtet mellom menneskene det skjer, og Grytten sier han kjenner seg igjen i alle personene han skriver om. Det gjør vi andre også, oddaværinger eller ikke.Librarian Notes: This is a dual ISBN first edition (same physical volume, two ISBNs). This page has the publisher, Samlaget's ISBN. The book club ISBN is 82-525-4926-8 / 978-82-525-4926-3.",
  "genres": [
    "Fiction",
    "Short Stories",
    "Novels",
    "Audiobook",
    "Collections",
    "Contemporary",
    "Scandinavian Literature"
  ],
  "author": "Frode Grytten",
  "average_rating": "3.98",
  "url": "https://www.goodreads.com/book/show/1581721.Bikubesong"
}