{
  "title": "Αγριεμένοι ανάπηροι επιστρέφουν από καυτά κλίματα",
  "description": "Ο Σουίτερς είναι μια αντίφαση για όλες τις εποχές: ένας αναρχικός που δουλεύει για την κυβέρνηση, ένας ειρηνιστής που κουβαλάει όπλο, ένας χορτοφάγος που τρώει σάλτσα από χοιρινό, ένας μάγος του κυβερνοχώρου που σιχαίνεται τα κομπιούτερ, ένας χειμαρρώδης μπον βιβέρ που μπορεί ξαφνικά να γίνει ένας μυγιάγγιχτος σιχασιάρης, ένας άνθρωπος που, αν και έχει μανία με τη διατήρηση της αθωότητας, καίγεται να ξεπαρθενέψει την ανήλικη ετεροθαλή αδελφή του (για να ερωτευτεί μετά εξίσου παράφορα μια καλόγρια δέκα χρόνια μεγαλύτερή του).Παρ όλα αυτά, ο Σουίτερς δεν έχει το παραμικρό στοιχείο αμφιταλάντευσης. Δεν κουβαλά απλώς πιστόλι. Είναι ο ίδιος ένα πιστόλι. Ακολουθώντας λοιπόν τον Σουίτερς καθώς γυρίζει τέσσερις ηπείρους με τα ενισχυμένα τακούνια του, φλερτάροντας με τον έρωτα και τον κίνδυνο, ο Ρόμπινς εξερευνά, προκαλεί, χλευάζει και υμνεί όλες σχεδόν τις πλευρές της ευμετάβλητης εποχής μας.Στο Αγριεμένοι ανάπηροι επιστρέφουν από καυτά κλίματα, το έβδομο μυθιστόρημα του, ο σοφός, πνευματώδης και πάντα τολμηρός Τομ Ρόμπινς μας γνωρίζει τον πιο πολύπλοκο και συναρπαστικό χαρακτήρα που έχει δημιουργήσει.",
  "genres": [
    "Fiction",
    "Humor",
    "Novels",
    "Literature",
    "Contemporary",
    "Comedy",
    "Audiobook"
  ],
  "author": "Tom Robbins",
  "average_rating": "4.04",
  "url": "https://www.goodreads.com/book/show/11522394"
}