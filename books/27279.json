{
  "title": "Deli Kurt",
  "description": "\"Deli Kurt\", Osmanlı tarihinde Yıldırım Bayazıd'dan sonra \"Şehzadeler Kavgası\" diye anılan devrin tarihî bir romanıdır. Bir bakıma göre de \"Bozkurtlar\"da başlayan Orta Asya'daki hayat kavgasının yeni vatan Anadolu'da devamıdır. Şehzadeler arasında süren ve tafsilâtı henüz yeterince aydınlanmamış bulunan çarpışmada Yıldırım'ın oğulları hayat ve taht mücadelesinin hem kahramanca, hem şairane, hem de sefîhane bir örneğini vermişler ve birbiri ardınca hayata veda ederek meydanı içlerinden birisine bırakmışlardır. Bunlar arasında en talihsizi ve hayatı en az bilineni İsa Çelebi'dir. Deli Kurt, İsa Çelebi'nin meçhul bir oğlunun dramıdır. Bu dram daha sonraki asırlarda daha büyük bir şiddetle sürüp gidecek ve yüzlerce şehzadenin hayatına mal olacaktır. Romanda görülen parlak bakışlı, gözlerine bakılamayan kız, hayalî bir tip değildir. Zamanımızda Muğla köylerinden birinde böyle bir kız yaşamıştır ve belki de hâlâ yaşamaktadır. Roman yazarı, bu parlak ve büyülü bakışları beş yüz yıl öncesine götürmekle esere çeşni vermekten başka bir şey yapmamıştır.",
  "genres": [
    "Turkish Literature",
    "Turkish",
    "Fiction",
    "Historical Fiction",
    "Literature",
    "Roman"
  ],
  "author": "Hüseyin Nihal Atsız",
  "average_rating": "4.21",
  "url": "https://www.goodreads.com/book/show/12412960-deli-kurt"
}