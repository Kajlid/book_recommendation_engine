{
  "title": "Czerwony Lotos",
  "description": "\"Mawiano, że starsze Duchy porywają dzieci, by prać im umysły i szkolić na bezwzględnych wojowników. Twierdzono, że ich dusze zastępuje się demonami, po to by byli bezwzględni w boju, że do ich ciał wplata się zaklęcia. Mówiono wreszcie, że ciała Duchów poddawane są nieodwracalnym przemianom, dzięki czemu ich zmysły są wyostrzone poza zdolności zwykłych śmiertelników.W każdej bajce, legendzie czy plotce jest ziarno prawdy.\"Kentaro miał w życiu jedno zadanie: chronić swoją Panią. Zawiódł.Dostał drugą szansę i powinien wykorzystać ją mądrze. Chronić swoją nową rodzinę. Stanąć przeciwko dzikim najeźdźcom niszczącym kraj, wszak jeden Duch wart jest więcej niż setka samurajów. Poniechać zemsty na jedynym człowieku zdolnym ocalić Nippon przed barbarzyńską nawałą.Tak, Kentaro powinien postąpić właśnie w ten sposób.Niestety, o czym nie wspominają legendy, Duchy pozostają ludźmi. I potrafią i kochać i nienawidzić. Jak każdy, tylko znacznie mocniej.",
  "genres": [
    "Fantasy",
    "Audiobook",
    "Polish Literature",
    "Japan",
    "Fiction"
  ],
  "author": "Arkady Saulski",
  "average_rating": "3.61",
  "url": "https://www.goodreads.com/book/show/56646629-czerwony-lotos"
}