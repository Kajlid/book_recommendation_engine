{
  "title": "La via del Nord",
  "description": "Malcolm vive a Londra, ha grandi prospettive di carriera ed è totalmente immerso nell'ambiente della City. La sua vita apparentemente perfetta, però, si incrina quando viene informato dell'imminente morte del padre, che lo spinge a tornare nella sua terra natale: le Ebridi Esterne. Il ritorno nelle Highlands innesca un cambiamento irreversibile nel protagonista, che vede risvegliarsi i sopiti legami con il suolo, con il sangue del suo Clan e con lo spirito dei suoi antenati. Ma, soprattutto, gli porta in dono un'eredità inaspettata: il pezzo di un set di scacchi, la cui fabbricazione si perde nella Scozia vichinga del XII secolo. Così - intrecciando la sua storia con quella di Volund, il fabbro vichingo che forgiò gli scacchi per ordine di Odino stesso - Malcolm parte alla ricerca degli altri pezzi, custoditi dai misteriosi \"Guardiani\", per ricomporre un puzzle che potrebbe nascondere il segreto del Ragnarok. Tra simbologie runiche e atmosfere fantastiche, \"La via del Nord\" suggerisce il richiamo alle antiche radici europee, nel solco degli eterni slanci spirituali, delle identità profonde e delle perenni manifestazioni della Tradizione.",
  "genres": [],
  "author": "Valerio Crusco",
  "average_rating": "3.00",
  "url": "https://www.goodreads.com/book/show/43416287-la-via-del-nord"
}