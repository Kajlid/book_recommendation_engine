{
  "title": "Kleuren van verschrikking",
  "description": "Het communistische bewind in Bulgarije is gevallen, het regime dat erna kwam eveneens. Verbindingen zijn verbroken, er heerst honger en om elke hoek loert gevaar.Een leraar in de hoofdstad Sofia besluit met zijn zoontje dit land in ontbinding te ontvluchten. Maar ook uit het buitenland bereiken hem apocalyptische verhalen over hongerrellen in Roemenië, de Oekraïne en Rusland. De onophoudelijke stroom vluchtelingen uit die landen heeft in het Westen een groeiende vreemdelingenhaat tot gevolg die de regeringen daar niet onder controle kunnen krijgen.Kleuren van verschrikking herinnert aan H.G. Wells' War of the Worlds en George Orwells 1984. Op buitengewoon expressieve wijze schildert Ivantsjev een posttotalitaire staat. De chaos is er oppermachtig en menselijk leven heeft zijn waarde verloren. De enige hoop is vluchten. Maar hoe? Waar heen? Naar wie?Jordan Ivantsjev werd in 1949 in Bourgas (Bulgarije) geboren. Hij studeerde taal- en letterkunde in Sofia en schreef diverse verhalenbundels, filmscripts en twee romans.",
  "genres": [],
  "author": "Ĭordan Ivanchev",
  "average_rating": "3.40",
  "url": "https://www.goodreads.com/book/show/26823350-kleuren-van-verschrikking"
}