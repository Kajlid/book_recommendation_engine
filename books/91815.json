{
  "title": "Fallen tid",
  "description": "Framtidens Newhaven, paradoxalt nog allt annat än en ny fristad för invånarna. Staten har slut på pengar, men sjukhus och skolor är bättre än någonsin; för den som bor i något av de inhägnade områdena vill säga. Postkoden spelar emellertid mindre roll mot den nya influensan som sprids och plötsligt står alla inför samma problem: Vart kommer viruset ifrån? Går den som köper läkemedelsföretagens nydesignade munskydd säker? Och vem har råd att vaccinera sig?Liv är 18 år, ängel och lever bland människorna. Hon vet varför folk blir sjuka och har tröttnat på att stå passiv vid sidan av. Hennes barndomsvän har däremot sett för mycket av Newhaven och inte ens solglasögonen Rafael alltid har på sig, kan stänga ute det råa klimatet. Kanske vore det enklare att vara en av dem, de fallna änglarna? Marcel vet hur det känns att vara fallen; ingenting. Att döda någon framkallar lika lite smärta som skärsåren han ristar in i axeln efteråt. Logiken är enkel. Världen är inte grå utan svart eller vit, och om han fick bestämma skulle den bara vara svart. Tillvaron för de tre ställs på sin spets när jakten på mediciner leder till att härbärget Liv arbetar på stormas. Dagen efter är hon spårlöst försvunnen och Rafael står inför ett dilemma. Ska han fokusera på sitt uppdrag eller släppa allt och leta rätt på Liv? Marcel har andra bekymmer. Hans problem ligger inte i att han behöver hitta en person. Han behöver bli av med någon, nämligen tjejen som ligger i ett av hans rum och vägrar att dö. Var går gränsen mellan kärlek och hat, liv och död, himmel och helvete?",
  "genres": [
    "Young Adult",
    "Romance",
    "New Adult",
    "Dystopia"
  ],
  "author": "A. Roos",
  "average_rating": "3.76",
  "url": "https://www.goodreads.com/book/show/17789865-fallen-tid"
}