{
  "title": "Οι Εξισορροπιστές",
  "description": "Μια ληστεία γίνεται στην Τράπεζα Ευρωπαϊκής Προοπτικής, στο Κολωνάκι. Μονάχα που οι άγνωστοι ανοίγουν μόνο τη θυρίδα 13, γεγονός που θα φέρει στην επιφάνεια ένα καλά κρυμμένο μυστικό χρόνων. Ένας Ρώσος μαφιόζος στον οποίο ανήκει η θυρίδα. Μια όμορφη ψυχοπαθής δολοφόνος. Ένας Ισπανός πράκτορας. Ένας προδότης με την κωδική ονομασία «Ίκαρος». Ένας από τους ισχυρότερους ανθρώπους της Ρωσίας. Ο αρχηγός της Ελληνικής Αστυνομίας. Δύο δημοσιογράφοι. Είναι μερικά από τα πρόσωπα που εμπλέκονται με το δικό τους ξεχωριστό ρόλο στο περίεργο αυτό γεγονός. Το κουβάρι της μυστήριας αυτής υπόθεσης καλείται να λύσει ο αστυνόμος Αχιλλέας Αυγέρης, το πιο έμπιστο πρόσωπο του αρχηγού της Ελληνικής Αστυνομίας, του Κωνσταντίνου Καρατζά. Ο Αχιλλέας είναι μια έντονη προσωπικότητα, με πάθος για τη δουλειά του. Δεν είναι τυχαία η επιλογή του. Το αστυνομικό του δαιμόνιο οδηγεί αυτόν και την ομάδα του σε ριψοκίνδυνα μονοπάτια. Δεν διστάζει να θυσιάσει ακόμα και την προσωπική του ευτυχία, προκειμένου να αποκαλύψει την αλήθεια. Μέσα από εγκλήματα, δολοπλοκίες, γρίφους και κρυπτογραφημένα μηνύματα θα προσπαθήσει να δώσει ερμηνεία στα πιο ανεξήγητα φαινόμενα. Η αναζήτηση της αλήθειας θα τον ταξιδέψει σε διάφορα μέρη της Ελλάδας αλλά και στη μακρινή Ρωσία. Τέλος, έρχεται αντιμέτωπος με τους «Εξισορροπιστές». Ποιος ο ρόλος τους; Μήπως ο Αχιλλέας δεν είναι παρά μόνο ένα πιόνι σε ένα καλά οργανωμένο παιχνίδι εξουσίας; Ή μήπως ο ρόλος του θα ταράξει την ισορροπία των «Εξισορροπιστών»;",
  "genres": [],
  "author": "Κώστας Παύλου",
  "average_rating": "4.98",
  "url": "https://www.goodreads.com/book/show/25357817"
}