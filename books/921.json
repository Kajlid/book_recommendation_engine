{
  "title": "الكتاب التاني",
  "description": "الحياة قد يراها البني آدم على إنها امتحان، و هي غالباً كده فعلاً، بس هي مش كده و بس... أمال هي ايه؟ لعبة طبعاًيعني زي ماتقولوا كده امتحان بس في صورة لعبة... لعبة معقدة جداً بس ممكن تخليها بسيطة لو عايز، لو تقدر..مطلوب منك تلعب اللعبة بالقواعد اللي تشوفها مناسبة، ماحدّش فعلاً بيجبرك على حاجة.. بس سر النجاح الحقيقي في اللعبة دي هو انك انت اللي تلعبها ماتخليهاش هي اللي تلعبك (و ما تخليش حد يلعب مكانك!).. اللعبة دي مش عن المكسب و الخسارة (أو على الأقل مش هنا)، ماتنساش نفسك لما تكسب و ماتاخدش الموضوع جد زيادة لما تخسر.. ماتستناش حاجة، كل حاجة بتيجي في وقتها.. ماتعملش أبداً حاجة إنت مش موافق عليها، و لما تعمل اللي انت وافقت عليه ماتندمش.. اتعلّم من لعبك، ماتعملش نفس الغلطات تاني، و بيني و بينكو لو عملتها لكن برضه اتعلّمت ماحصلش مأساة يعني انت بني آدم و بتغلط، ماتزودهاش بس!لما اللعبة تخلص فيه شوية حاجات قليّلة مهمّة فعلاً، و الباقي كله من وجهة نظري مش مهم:- انت اللي لعبت فعلاً ولا لأ- لعبت بشرف و رجولة و احترام لنفسك و للّعبة ولا لأ- اللي لعبوا منعاك حبّوك ولا لأ- الحكم حبّك ولا لأأتمنالكو لِخاطِري قراءة ملهمة و ممتعةعسيلي",
  "genres": [
    "Nonfiction",
    "Literature",
    "Philosophy"
  ],
  "author": "أحمد العسيلي",
  "average_rating": "3.40",
  "url": "https://www.goodreads.com/book/show/10098640"
}