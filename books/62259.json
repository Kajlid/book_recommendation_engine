{
  "title": "Het kamp van Broos en Kaliko : de geschiedenis van een Afro-Surinaamse familie",
  "description": "Het kamp van Broos en Kaliko verhaalt over Afrikanen, geroofd om in Suriname op suiker- en koffieplantages te werken. Na een tijdje hielden zij het voor gezien, lieten zij het werk voor wat het was en vluchtten. In het oerwoud achter de plantages trachtten zij hun oorspronkelijke Afrikaanse leefwijze weer op te pakken en een nieuwe samenleving op te bouwen.In dit boek heeft Wim Hoogbergen de spannende geschiedenis opgetekend van een Afro-Surinaamse familie. Rond 1770 vluchtten de voorouders het oerwoud in, waar zij tot 1863 woonden, toen een einde kwam aan de slaventijd. De familie vestigde zich op de verlaten plantage Roorak, waar men meestal in harmonie, maar soms ook in diepe onmin met elkaar verkeerde. Door het vertellen van verhalen wisten de familieleden de herinnering aan hun verleden levend te houden. Het zijn deze verhalen die hun weerslag vinden in dit boek, een uiterst fascinerende en zeer geslaagde vorm van ‘oral history’.Wim Hoogbergen is verbonden aan de vakgroep Culturele Antropologie van de Universiteit van Utrecht. Eerder verscheen van hem De bosnegers zijn gekomen! Slavernij en rebellie in Suriname (1992).",
  "genres": [],
  "author": "Wim Hoogbergen",
  "average_rating": "3.80",
  "url": "https://www.goodreads.com/book/show/15764224-het-kamp-van-broos-en-kaliko"
}