{
  "title": "De val van de koning",
  "description": "De val van de koning van Johannes V. Jensen (1873 - 1950, in 1944 bekroond met de Nobelprijs) is door velen de belangrijkste Deense historische roman genoemd. Het is een veelvormig werk, deels vertelling, deels prozagedicht, vol bloedige gebeurtenissen maar ook vol stemmingsbeelden, nu eens schril naturalistisch, dan weer visionair en droomachtig. De handeling strekt zich over een halve eeuw uit, tegen de historische achtergrond van het begin van de zestiende eeuw: Christian II, de oorlog en strijd om de macht tussen Denemarken en Zweden, het bloedbad van Stockholm, de opstand van de Zweedse boeren onder Gustav Vasa, de gravenvete, burgeroorlog in Denemarken.Maar Jensen weet de historische gebeurtenissen, waarin trouwens de niet-historische boerenstudent en ‘s konings wapendrager Mikkel Thøgersen de hoofdrol speelt, door zijn zeer zinnelijke manier van schrijven onmiddellijk levend te maken voor de moderne lezer.De val van de koning is vooral ook een aanklacht tegen de mentaliteit die Denemarken zware verliezen deed lijden in de oorlog tegen Duitsland van 1864: twijfel, gebrek aan daadkracht en werkelijkheidszin. Niet in de laatste plaats als taalkundig kunstwerk heeft de roman met zijn sprankelende rijkdom aan metaforen, zijn zinnelijk waarneembare concreetheid en zijn drieste vergelijkingen inspirerend gewerkt op latere schrijvers.",
  "genres": [
    "Classics",
    "Danish",
    "Historical Fiction",
    "Fiction",
    "Nobel Prize",
    "Denmark",
    "Literature"
  ],
  "author": "Johannes V. Jensen",
  "average_rating": "3.72",
  "url": "https://www.goodreads.com/book/show/3236431-de-val-van-de-koning"
}