{
  "title": "L'uomo artigiano",
  "description": "Saper fare bene le cose per il proprio piacere: una regola di vita semplice e rigorosa che ha consentito lo sviluppo di tecniche raffinatissime e la nascita della conoscenza scientifica moderna. Fabbri, orafi, liutai univano conoscenza materiale e abilità manuale: mente e mano funzionavano rinforzandosi, l'una insegnava all'altra e viceversa. Ma non è il solo lavoro manuale a giovarsi della sinergia tra teoria e pratica. Perché chi sa governare se stesso e dosare autonomia e rispetto delle regole, sostiene Sennett, non solo saprà costruire un meraviglioso violino, un orologio dal meccanismo perfetto o un ponte capace di sfidare i millenni, ma sarà anche un cittadino giusto. L'uomo artigiano racconta di ingegneri romani e orafi rinascimentali, di tipografi parigini del Settecento e fabbriche della Londra industriale, un percorso storico attraverso cui Sennett ricostruisce le linee di faglia che separano tecnica ed espressione, arte e artigianato, creazione e applicazione. Il miglior esempio di \"saper fare\" moderno? il gruppo che ha creato Linux, gli artigiani della moderna cattedrale informatica.",
  "genres": [
    "Nonfiction",
    "Philosophy",
    "Sociology",
    "Art",
    "Design",
    "Crafts",
    "Architecture"
  ],
  "author": "Richard Sennett",
  "average_rating": "3.86",
  "url": "https://www.goodreads.com/book/show/10386655-l-uomo-artigiano"
}