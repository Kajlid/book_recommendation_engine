{
  "title": "Het duivelskind: Foute ouders en falende jeugdzorg",
  "description": "In Het duivelskind vertelt bestsellerauteur Maria Genova het schokkende levensverhaal van Angel van der Vecht. Dit nieuwe boek behandelt twee zeer actuele thema's: kindermisbruik en jeugdzorg. Het meisje Angel groeit op in een benauwend milieu. Langzaam maar zeker raken haar ouders ervan overtuigd dat Angel een 'duivelskind' is. Om haar te 'genezen' beginnen ze Angel te mishandelen en te misbruiken. Via Angels school wordt jeugdzorg ingeschakeld. Maar omdat men niet ingrijpt wanen haar ouders zich onaantastbaar. Onder de ogen van een gezinsvoogd en een maatschappelijk werkster gaan de mishandelingen, de vernederingen en het misbruik onverminderd door. Wanneer jaren later het misbruik naar buiten dreigt te komen besluit haar vader een einde aan Angels leven te maken...'Als ze de badkamer instapt, ziet Angel haar vader met een groot keukenmes en een hoop pillen. Hij zet het mes op haar keel. 'Vandaag is het zo ver,' zegt haar vader. Een brede grijns verschijnt op zijn gezicht. 'Jij pleegt zelfmoord. En ik heb een alibi, want je hebt zelf opgeschreven dat je dood wilt. Iedereen zal geloven dat je zelfmoord hebt gepleegd.' Falende jeugdzorg, foute ouders en omstanders die hun ogen sluiten... In Het duivelskind overtreft de ontstellende werkelijkheid de meest gruwelijke fictie.",
  "genres": [
    "Nonfiction",
    "School",
    "Audiobook",
    "Mental Health",
    "Roman",
    "Biography"
  ],
  "author": "Maria Genova",
  "average_rating": "3.88",
  "url": "https://www.goodreads.com/book/show/17617983-het-duivelskind"
}