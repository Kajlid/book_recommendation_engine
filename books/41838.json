{
  "title": "Επίκουρος: Κείμενα και πηγές της επικούρειας φιλοσοφίας και τέχνης του ζην",
  "description": "Ο Επίκουρος ανέπτυξε ένα φιλοσοφικό σύστημα και καθιέρωσε έναν τρόπο ζωής που αξίζουν τον σεβασμό και την κατανόηση, ίσως ακόμη και την αφοσίωσή μας. Στη Μεσόγειο της αρχαιότητας, αυτός ο τρόπος ζωής προσέλκυσε χιλιάδες οπαδούς σε κοινότητες που βάσταξαν πάνω από 600 χρόνια. Όμως, από την αρχή ακόμη της διδασκαλίας του, το μήνυμά του διαστρεβλώθηκε· πρώτα από τους ακαδημαϊκούς φιλοσόφους και την πολιτική εξουσία, και στη συνέχεια από τους χριστιανούς.Ακόμη και στις μέρες μας, οι επικριτές του Επικουρισμού εξακολουθούν να τον παραποιούν, εμφανίζοντάς τον ως μια φυγόπονη πνευματικά, ρηχή, ηδονοθηρική, ανήθικη ή άθεη παρωδία της φιλοσοφίας. Στις μέρες μας ο Επικουρισμός έφτασε να σημαίνει το αντίθετό του: ένας εξεζητημένος ζήλος για σπάνια και ακριβά εδέσματα και ποτά.Παρακαλώ, βρείτε το κουράγιο να αγνοήσετε μια προκατάληψη δύο χιλιάδων ετών, και αποτιμήστε τη φιλοσοφία αυτή κρίνοντας από τα αξιόλογα χαρίσματά της. Το βιβλίο αυτό σας παρέχει τις μαρτυρίες που χρειάζεστε.D.S. Hutchinson Στο βιβλίο ταξινομούνται κατά θέματα τα σημαντικότερα σωζώμενα κείμενα του Επίκουρου, του Λουκρήτιου, του Φιλόδημου, του Έρμαρχου και άλλων αρχαίων Επικούρειων.",
  "genres": [
    "Philosophy",
    "Nonfiction",
    "Classics",
    "Essays"
  ],
  "author": "Epicurus",
  "average_rating": "4.62",
  "url": "https://www.goodreads.com/book/show/13417338"
}