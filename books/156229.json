{
  "title": "Svøm med dem som drukner",
  "description": "En storslått familiehistorie spilt ut med de store dramatiske hendelsene i Europa på 1900-tallet som bakgrunn.Høsten 1971 blir et kjærestepar funnet omkommet i Frankrike, på en avstengt, skogbevokst slagmark fra første verdenskrig. Deres tre år gamle sønn Edvard er sporløst forsvunnet. Fire dager senere dukker han opp på et helt annet sted i Frankrike.Ingen vet hvor Edvard har vært, og han vokser opp på en fjellgård i Gudbrandsdalen sammen med sin tause bestefar.Hva gjorde foreldrene i det avstengte skogholtet, og var det en tilfeldighet at de tråkket på en gammel gassgranat fra krigens dager?Og hvem har, til bestefarens begravelse, sendt dem et praktstykke av en kiste, snekret i et treverk ingen har sett make til?Letingen etter svar fører 23 år gamle Edvard både til Shetland og tilbake til Frankrike, der han må grave seg inn i de mørkeste krokene i familiens fortid. En fortid som er tett vevd sammen med de store europeiske hendelsene fra forrige århundre, men også lidenskapen til en mestersnekker som søkte lykken i 30-tallets Paris.\"I bokbransjen er det lett å forveksle bøker med begivenheter. Men noen av dem er faktisk det, og Lars Myttings Svøm med dem som drukner hører til i den klassen ... Han har skrevet noe som sannsynligvis er årets mest medrivende roman, en bred fortelling som må kunne kalles hans definitive gjennombrudd som forfatter. Denne boken er så velsignet velskrevet at selv de mest vidløftige vendinger blir logiske og akseptable milestener i en kronglete historie ... et tydelig og troverdig dikterunivers.\"Rune Hallheim, Aftenposten",
  "genres": [
    "Fiction",
    "Historical Fiction",
    "Mystery",
    "Book Club",
    "Roman",
    "Scandinavian Literature",
    "Contemporary"
  ],
  "author": "Lars Mytting",
  "average_rating": "4.09",
  "url": "https://www.goodreads.com/book/show/23161979-sv-m-med-dem-som-drukner"
}