{
  "title": "Λούσηρος",
  "description": "«ΛΟΥΣΗΡΟΣ», ένα μυθιστόρημα γεμάτο μυστήριο, πάθος, ένταση και με μια πλοκή που συναρπάζει τον αναγνώστη χάρη στην άψογη τεχνική του, με την οποία ο συγγραφέας καταφέρνει να συνδυάσει την έκφραση μιας μυστικής και βιωματικής εμπειρίας με τις εικόνες ενός κόσμου που αλλάζει με ποικίλους τρόπους. Οι ήρωές του -ο Αντώνης, η Σάρα, ο Στέφανος, η Ραλλού- είναι πρόσωπα που διακρίνονται είτε για έναν αφελή ενθουσιασμό, αλλά και με μία απέραντη αγάπη για τους άλλους, είτε είναι πρόσωπα-αρχέτυπα, με στοιχεία ανώτερης συμπεριφοράς, τα οποία προσωποποιούν τη νοσταλγική ανάγκη του ανθρώπου για έναν ουσιαστικό, πρωτόγονο τρόπο ζωής. Από τις πρώτες σελίδες του βιβλίου διακρίνει κανείς την προσπάθεια να εκφραστούν τα ανθρώπινα πάθη, οι εφιάλτες και οι φόβοι, οι κλειστοφοβικού τύπου περιορισμοί και οι συγκρούσεις χαρακτήρων. Ωστόσο, εκείνο που μένει ως εντύπωση και κυρίαρχη εικόνα είναι τα λυτρωτικά όνειρα και οράματα, καθώς και οι υπεραισθητές εμπειρίες που αποτυπώνουν με τρόπο σχολαστικό την παθιασμένη αγάπη για τον άνθρωπο. Μιλτιάδης Παπανικολάου Καθηγητής Ιστορίας της Τέχνης - Κοσμήτορας της Φιλοσοφικής Σχολής του Α.Π.Θ. Με ιδιαίτερη αφήγηση, με εξαιρετική τη χρήση της γλώσσας, ο συγγραφέας τολμά μια δύσκολη κατάδυση στα βάθη της ανθρώπινης ψυχής χρησιμοποιώντας ακόμα και ακραίες ψυχογενείς καταστάσεις, εμβαθύνει σε συναισθήματα, αναλύει, προβληματίζεται, αμφισβητεί_ και περιγράφει έναν κόσμο που στην υπερβολή του παριστά τον ψυχισμό μιας κοινωνίας, ίσως και της δικής μας. Ένα μυθιστόρημα για πολλές αναγνώσεις. Ζαΐρα Παπαληγούρα Αν. Καθηγήτρια, Τμήμα Ψυχολογίας, Α.Π.Θ.",
  "genres": [],
  "author": "Στέλιος Χαλκίτης",
  "average_rating": "4.50",
  "url": "https://www.goodreads.com/book/show/25399404"
}