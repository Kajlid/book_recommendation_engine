{
  "title": "ჟუჟა",
  "description": "ნინო ხარატიშვილი - გერმანიაში მოღვაწე ქართველი მწერალი, დრამატურგი და რეჟისორი, დაიბადა თბილისში 1983 წელს. თბილისის სახელმწიფო თეატრალური ინსტიტუტის დამთავრების შემდეგ სწავლობდა ჰამბურგის თეატრალურ აკადემიაში. იგი არაერთი თეატრალური და ლიტერატურული პრემიის მფლობელია. 2008 წელს მიიღო ჰაიდელბერგის თეატრალური ფესტივალის პრიზი პიესისთვის \"ლივ შტაინი\" ნომინაციაში \"წლის საუკეთესო პიესა\", იმავე წელს დაჯილდოვდა როლფ მარეს პრემიით კატეგორიაში \"წლის საუკეთესო დადგმა\" პიესისთვის \"აგონია\". 2010 წელს მიიღო ადალბერტ ფონ ჩამისოს პრემია გერმანული ლიტერატურის განვითარებაში განსაკუთრებული წვლილის შეტანისათვის. ნინო ხარატიშვილის პიესები იდგმება გერმანიის, ავსტრიის, შვეიცარიისა და რუსეთის თეატრების სცენებზე. ქართველი მაყურებელი ნინო ხარატიშვილის, როგორც დრამატურგსა და რეჟისორს, 2012 წლიდან იცნობს - თბილისის სამეფო უბნის თეატრის სცენაზე მან თავად დადგა საკუთარი პიესა \"ლივ შტაინი\".არანაკლებ წარმატებული აღმოჩნდა ნინო ხარატიშვილის დებიუტი პროზაში. მისი პირველივე რომანი \"ჟუჟა\" (2010) ბუდენბროკჰაუსის ლიტერატურული პრემიით აღინიშნა და 2010 წელს გერმანულენოვანი წიგნების საუკეთესო ოცეულში შევიდა. ამ წიგნით ქართველი მკითხველი პირველად გაეცნობა გერმანიაში მოღვაწე ქართველი ავტორის პროზას ქართულად.",
  "genres": [
    "Fiction",
    "German Literature",
    "Georgian",
    "Literary Fiction",
    "Novels",
    "France",
    "Roman"
  ],
  "author": "Nino Haratischwili",
  "average_rating": "3.80",
  "url": "https://www.goodreads.com/book/show/22386041"
}