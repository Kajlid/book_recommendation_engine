{
  "title": "Наодинці зі словом",
  "description": "Автор – відомий перекладач, член Спілки письменників України, кандидат філологічних наук, дійсний член НТШ, лавреат літературної премії ім. Максима Рильського. Нова ориґінальна книжка підсумовує сорокалітню працю автора над словом – ориґінальним і перекладним. Ця праця – спроба побачити світ через слух – світ, що у слові, за словом. Це спроба спостерегти обрії, що єднають нас, українців. У книзі йдеться також про те, наскільки ми цінували Слово, як відчували його ритмічний, мелодійний подих, бо лише подих Слова, його аура, несе найдорожчу для людини інформацію – почуттєву. \"Наодинці зі словом\" – не елітарна література у пересічному розумінні слова: мова про найбуденніше – Палиця, Обрій, Хата, Дим – тут непомітно переходить у сферу поезії та пісні, історії, етнографії, філософії, теології... Отже, спілкуватись з автором може кожний, хто почне читати цю працю. Видання багато ілюстроване малюнками Ольги Скоробагатько. Книга буде цікавою перекладачам, філологам, усім, хто прагне заглянути в глибину мови.",
  "genres": [],
  "author": "Андрій Содомора",
  "average_rating": "4.00",
  "url": "https://www.goodreads.com/book/show/23312414"
}