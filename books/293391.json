{
  "title": "Το τέλος της παρέλασης: Κάποιοι όχι",
  "description": "Το \"Τέλος της παρέλασης\", χρονικό της ζωής ενός μέλους της αγγλικής αριστοκρατίας πριν, κατά τη διάρκεια και μετά τον Α' Παγκόσμιο Πόλεμο είναι, καθώς έγραψε ο κριτικός Robie Macauley, \"μια ερωτική ιστορία χωρίς σκηνές πάθους, ένα πολεμικό μυθιστόρημα που διεξάγεται στα χαρακώματα αλλά όχι στα πεδία των μαχών, μια τραγωδία χωρίς κατάληξη\".Έξοχο μείγμα κοινωνικής παρατήρησης και ψυχολογικής εμβάθυνσης, ιστορικό μυθιστόρημα που \"δεν πραγματεύεται τα γεγονότα όπως εμφανίζονται στις σελίδες της ιστορίας\" σύμφωνα με τον ίδιο τον συγγραφέα, η τετραλογία του Φορντ Μάντοξ Φορντ επιπολάζει στον ιστορικό χρόνο, αναζητώντας τα ίχνη του στη συνείδηση των χαρακτήρων.Η ιστορία δεν λειτουργεί εδώ ως πραγματολογικό ή χρονολογικό πλαίσιο αναφοράς, αλλά ως πηγή υποκειμενικών εντυπώσεων, εντυπώσεων περίπλοκων, συγκεχυμένων, δυσερμήνευτων οι οποίες, σε συνδυασμό με τις αμφιβολίες, τις ανησυχίες, τις προκαταλήψεις αυτής της μεταβατικής εποχής και τις πρόσθετες στρεβλώσεις που επιφέρει στην ούτως ή άλλως ελαττωματική μνήμη η παραφροσύνη των χαρακωμάτων, εγγράφονται δραματικά στη συνείδηση των ηρώων ενόσω βιώνουν το ατομικό και το συλλογικό τους πεπρωμένο βαδίζοντας προς ένα ανεξιχνίαστο αύριο.«Μεταφρασμένος εξαίσια από την Κατερίνα Σχινά που υπογράφει και τον εμβριθή πρόλογο, ο πρώτος τόμος από τη μνημειώδη τετραλογία Το τέλος της παρέλασης του Φορντ Μάντοξ Φορντ επιχειρεί να εξερευνήσει και να ανατάμει την έννοια της βρετανικότητας στη μεταβατική εποχή των αρχών του εικοστού αιώνα και του Μεγάλου Πολέμου. Οι απόψεις του κεντρικού χαρακτήρα εν μέρει απηχούν προβληματισμούς και ανησυχίες του ίδιου του συγγραφέα, που ασχολήθηκε εκτεταμένα στο έργο του με το ζήτημα της εθνικής ταυτότητας και της όποιας ταυτότητας μέσα σ' ένα περιβάλλον κρίσης και έντονων ιδεολογικών ζυμώσεων». (Νίκη Κώτσιου, bookpress gr - 22 Δεκ 2019",
  "genres": [
    "Fiction",
    "Classics",
    "Historical Fiction",
    "War",
    "British Literature",
    "Literature",
    "World War I"
  ],
  "author": "Ford Madox Ford",
  "average_rating": "3.80",
  "url": "https://www.goodreads.com/book/show/52640442"
}