{
  "title": "Eén robuuste buste, één!... : hevig-hete roman voor mevrouw en voor me man...",
  "description": "In de jaren 60 schreef Heere Heeresma een aantal realistische, ja, hevig erotische romans die in de jaren 80 opnieuw in drie delen werden uitgegeven. Een hete ijssalon, Gelukkige paren, en Geschoren schaamte bleken evergreens. Bestsellers die met gemak de tand des tijds hadden weerstaan en opnieuw honderdduizenden lezenden in hun ban namen. En hielden! Geen enkel ander boek in onze literatuur, laat stáán drie tegelijk, komt ook maar in de buurt van dit, de decennia overspannende succes!Wat ook nooit in het Nederlands taalgebied werd vertoond, was de moed van een gevierd literator om zó onomwonden, eerlijk en bovendien heerlijk te schrijven over de seksualiteit en de daaruit voortvloeiende fratsen en strapatsen van ons menselijk gedrag. De auteur stelt daarmee zelfs de oprechte sekskanonnen als Henry Miller en Charles Bukowski definitief in de schaduw.Onder druk van dit succes, kon de auteur tenslotte niet anders en schreef, voor de laatste keer, een nieuwe porno-persiflage die u nu in de hand heeft. Zijn inzichten zijn, ruim 20 jaar later, gerijpt, de kennis verdiept, zijn talenten buitengewoon verhevigd. Dit blijkt uit zijn zowel eenvoudige dus meeslepende als peilloze diepe adagium waarin hij in dit boek de lezenden tegemoet treedt: De mensen zijn prima, al deugen ze niet...",
  "genres": [],
  "author": "Heere Heeresma",
  "average_rating": "2.83",
  "url": "https://www.goodreads.com/book/show/17346345-e-n-robuuste-buste-n"
}