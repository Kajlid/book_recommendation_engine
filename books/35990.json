{
  "title": "Legender",
  "description": "Nationalupplagan av August Strindbergs samlade verk nr 38. Efter den självbiografiska romanen Inferno 1897 författade Strindberg på hösten samma år fortsättningen Legender. Den tillkom i Paris och skrevs till största delen på franska. Vid författandet byggde Strindberg på sina anteckningar i Ockulta Dagboken. Legender består egentligen av två olika verk: dels den egentliga romaner \"Legender\" eller \"Légendes\" (\"Inferno II\"), dels den ofullbordade Jakob brottas. Ett fragment (\"Inferno III\"). Romanen har beundrats för sina lysande skildringar av Lund och Paris. Den är också berömd för sina närgångna rapporter, \"legender\", om andras egentliga upplevelser - för att demonstrera \"makternas återkomst\" utnyttjade Strindberg hänsynslöst det hans vänner i Lund, bl.a. Bengt Lidforss och Axel Herrlin, hade berättat om sig själva. En höjdpunkt i romanen utgörs av det avsnitt i Jakob brottas där Strindberg skildrar huvudpersonens möten med en Kristusliknande gestalt i Luxembourgträdgården i Paris. Både Strindbergs franska originaltext och en reviderad version av översättningen till svenska förstaupplagan 1898 återges i volymen. Denna är försedd med en omfattande kommentar samt kartor över Lund och Paris.",
  "genres": [
    "Swedish Literature",
    "19th Century"
  ],
  "author": "August Strindberg",
  "average_rating": "3.44",
  "url": "https://www.goodreads.com/book/show/13058864-legender"
}