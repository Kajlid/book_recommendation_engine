{
  "title": "Wanneer wij samen zijn",
  "description": "Wanneer wij samen zijn is gebaseerd op Amatmoekrims familiegeschiedenis. Het boek begint in Suriname in 1939, wanneer Wagiman zijn toekomstige vrouw Soemi ontmoet op de dag waarop zij tegen haar zin met een andere man trouwt. Samen vluchten ze. Het is het begin van een duizelingwekkende reis die van het stille dorp Tambaredjo, via het drukke Paramaribo, op een vrachtschip over de wereldzeeÃ«n leidt, en eindigt in de Nederlandse havenstad IJmuiden.Wanneer wij samen zijn is het verhaal van drie generaties van een Javaanse familie in Suriname en Nederland, vol vloeken en betoveringen, en oude en nieuwe werelden die met elkaar botsen. Een verhaal over armoede, verdriet en liefde, maar vooral over een familie die van niets in de wereld zeker is, behalve van elkaar.",
  "genres": [],
  "author": "Karin Amatmoekrim",
  "average_rating": "3.73",
  "url": "https://www.goodreads.com/book/show/14061954-wanneer-wij-samen-zijn"
}