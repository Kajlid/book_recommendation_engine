{
  "title": "Tirant lo Blanc",
  "description": "Escrita a partir de 1460 i publicada per primera vegada el 1490, Tirant lo Blanc de Joanot Martorell és una novel·la cavalleresca que narra les aventures d'armes i d'amor del seu protagonista, Tirant, al servei d'un bell ideal: alliberar l'Imperi Grec, Constantinoble, del setge dels turcs. Qualificada encertadament per Vargas Llosa de novel·la total (alhora de cavalleria, cortesana, militar, eròtica i, en cert sentit, psicològica), la seva versemblança l'allunya de les novel·les de cavalleria de l'Edat Mitjana; i la seva trama, variada i rica en registres (des del to greu fins a l'humor; des de la crueltat fins al sensualisme), la fan una lectura plaent i divertida, que ha resistit el pas del temps. És, no res menys, una de les millors novel·les europees del moment i de tots els temps. Malgrat el seu encant indiscutible, Tirant lo Blanc és una novel·la que fins ara no estava a l'abast de la majoria de lectors potencials d'avui. La llengua —el català del s. XV— i l'extensió —més de vuit-centes pàgines atapeïdes—, juntament amb una bona part del seu estil, preciosament retòric i tant del gust de la seva època, però avui dia clarament anacrònic i pesat, impossibilitaven, de fet, que el lector no especialitzat i, d'una manera particular, el lector jove, hi entrés amb interès i es divertís amb les aventures dels seus personatges. Adreçada precisament a ells, aquesta versió modernitzada, i notòriament abreujada, intenta posar-los a l'abast un text senzill i de fàcil lectura, i alhora fidel, en la mesura que això és possible, al text de Joanot Martorell.",
  "genres": [
    "Classics",
    "Fiction",
    "Medieval",
    "Literature",
    "15th Century",
    "School",
    "Historical Fiction"
  ],
  "author": "Joanot Martorell",
  "average_rating": "2.99",
  "url": "https://www.goodreads.com/book/show/13641489-tirant-lo-blanc"
}