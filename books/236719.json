{
  "title": "My Century",
  "description": "In negenennegentig verhalen geeft Günter Grass (1927) een beeld van deze eeuw, van 1900 tot 1999. Over elk jaar geeft de ik-figuur een verslag van of commentaar op kleine en grote gebeurtenissen van deze eeuw, beschrijvingen van belangrijke en onbelangrijke personen. Het boek is geen roman (zoals Geert Mak, 'De eeuw van mijn vader') maar een verhalenbundel, met afzonderlijke ooggetuigenverslagen over elk jaar. De lezer krijgt een buitengewoon boeiend en afwisselend beeld van de twintigste eeuw. Zeer goed te lezen, prima vertaald door Jan Gielkens en mooi uitgevoerd.MIJN EEUW is een boek vol verhalen, negenennegentig om precies te zijn: negenennegentig verhalen over de negenennegentig afgelopen jaren van de ten einde lopende eeuw. Door de ogen van telkens weer andere mensen vertelt Günter Grass over grote gebeurtenissen en ogenschijnlijke onbenulligheden, over technische uitvindingen en wetenschappelijke ontdekkingen, sportieve en culturele prestaties, grootheidswaan, vervolging en moord, oorlog en catastrofen, en over telkens weer een nieuw begin. Met elkaar leveren deze verhalen een levendig en verrassend afgerond beeld op van deze gruwelijke, fantastische eeuw.",
  "genres": [
    "Fiction",
    "German Literature",
    "Germany",
    "Literature",
    "Short Stories",
    "Nobel Prize",
    "Historical Fiction"
  ],
  "author": "Günter Grass",
  "average_rating": "3.48",
  "url": "https://www.goodreads.com/book/show/35738.My_Century"
}