{
  "title": "Vino şi vezi. Peripeţiile unui ortodox în lumea contemporană.",
  "description": "Textul integral al cărţii se găseşte la: https://mivonica.wordpress.com/2014/1...“Premizele simple ale întregii poveşti nepoveşti, dar de mulţi, actualmente, neacceptate, sau acceptate doar parţial, sunt că există Dumnezeu, şi omul, şi diavolul, şi lumea. Ce se găseşte, de aici încolo, în carte? Note fugare, pe lângă un fir narativ intenţionat să arate (nu în chip demonstrativ, ci doar… epic?) o lume în care Evanghelia lui Hristos se împlineşte discret, pe nebăgate de seamă, zi de zi, cu fiecare vorbă şi gest spuse şi făcute în numele Lui. Ambiţia (o, ce vocabulă necreştină!) aces­tui proiect este de a împărţi, cu oricine va avea răbdarea de a citi, măcar o fărâmă şi măcar într‑un mod palid, din marea frumuseţe a unei astfel de lumi. De a aduce, adică, mai aproape de dumneavoastră, cititorii, atmosfera fru­moa­să şi caldă a bucuriei de Dumnezeu, la fel de posibilă, actualmente, precum odinioară şi precum de aici înainte. Aceasta nu este o lume ideală, şi nici un univers ireal, iar cartea de faţă este, după cum s‑a mai pronunţat deja, cu câ­teva rânduri mai sus, o poveste nepoveste, despre oa­meni ca toţi oamenii, care au, însă, în ei, o comoară – cre­dinţa. Toate ideile, concepţiile şi reacţiile sunt autentice, deşi plasate într‑un cadru lucrat scriitoriceşte. Prin mij­lo­cul cascadei de întâmplări (unele dure, sau aproape vul­gare) şi oameni (la fel), Binele învinge şi este mereu cu cei care‑L iubesc şi Îl urmează.” (M. I. Vonica, Vino şi vezi! Peripeţiile unui ortodox în lumea contemporană, Ed. Areopag, Bucureşti, 2014).",
  "genres": [],
  "author": "M.I. Vonica",
  "average_rating": "4.33",
  "url": "https://www.goodreads.com/book/show/26122496-vino-i-vezi-peripe-iile-unui-ortodox-n-lumea-contemporan"
}