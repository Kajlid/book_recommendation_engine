{
  "title": "Bhagavatar",
  "description": "U Bhagavataru Vesna Krmpotić nastavlja liniju ispovjedne proze čiji prvi odsječak čini 'Brdo iznad oblaka'. Bhagavatar privlači svojom neobičnošću, osebujnošću teme. Autorica opisuje svoje susrete sa Sai Babom, vrijeme provedeno u njegovu ašramu u Putapartiju, mjesto gdje Baba trajno boravi i gdje okuplja svoje sljedbenike. U tom smislu Bhagavatar je knjiga o duboko osobnom iskustvu koje se, nezavisno od kulture pripadnosti, lako može ticati svakoga tko se na bilo koji način suočio s pitanjima vlastitog odnosa prema nekom višem načelu koje označava pojam Boga. Ova knjiga govori o procesu koji bismo najlakše mogli opisati kao ulaženje u stanje vjere, pri čemu u krajnjoj liniji može postati irelevantno kako se imenuje i koje obličje pripisuje onome tko je ishodište i utočište te vjere.",
  "genres": [],
  "author": "Vesna Krmpotić",
  "average_rating": "4.63",
  "url": "https://www.goodreads.com/book/show/6067408-bhagavatar"
}