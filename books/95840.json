{
  "title": "Jezioro Osobliwości",
  "description": "Oto \"Jezioro Osobliwości\" - jedna z najchętniej czytanych przez młodzież książek Krystyny Siesickiej. Wielowątkowa, zawieszona między warszawskim pejzażem ulic a harcerskimi namiotami pod Nidzicą, o fabule zbudowanej na rodzinnych konfliktach i dziewczyńskich rozterkach, dalekiej od wygładzonych treści. Krystyna Siesicka mówi o niej : \"... kiedy pisałam \"Jezioro Osobliwości\" nie przypuszczałam, że ta książka stanie się aż tak popularna. A już na pewno kończąc ją, nie sądziłam, że Marta i Michał będą do mnie wracać. Przeciwnie, byłam pewna, że po ostatniej kropce rozstanę się z nimi na zawsze. A jednak do dziś myślę o moich bohaterach z zadumą, zwłaszcza, kiedy odpowiadam na Wasze - jakże często! - zadawane mi pytanie: - I co się z nimi później stało...?\" Jednak ani autorka, ani reżyser Jan Batory, który na podstawie \"Jeziora Osobliwości\" zrealizował film fabularny, nie dali nam jasnej odpowiedzi na to pytanie. A więc zapraszamy do przeczytania tej książki, bo może to właśnie Wasza wyobraźnia odkryje w końcu dalsze losy Marty i Michała. Anny i Wiktora. A także Patryka w tle.",
  "genres": [
    "Young Adult",
    "Polish Literature",
    "Fiction",
    "Poland",
    "Childrens",
    "Romance",
    "Favorites"
  ],
  "author": "Krystyna Siesicka",
  "average_rating": "3.77",
  "url": "https://www.goodreads.com/book/show/1796327.Jezioro_Osobliwo_ci"
}