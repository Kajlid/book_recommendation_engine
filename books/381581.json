{
  "title": "Genfødt",
  "description": "På flugt fra landsbyen og det forfærdelige, han har gjort, prøver Jonah at overleve i det rå grænseland. Hans evne til at læse giver ham fordele, men først da han får mulighed for at komme indenfor i en af de befæstede byer på sletten, folder hans begavelse sig for alvor ud. Endelig får han den anerkendelse og indflydelse, som han altid har længtes efter, og han kan ikke forestille sig en bedre tilværelse, end den By 21 tilbyder ham. Først langsomt opdager han, at det lette liv har en pris, og han begynder at ane den stærke styring der ligger bag de højteknologiske samfund. Samtidig vokser mystikken om hvem han egentlig selv er. Og hvorfor føler han sig så forbundet med den mærkelige lille dreng, Tao?”Han var ren! Det var de ord, Xenia havde sagt. Langsomt lod han den lille sætning bundfælde sig. Han var et rigtigt menneske! Han var ikke et genetisk eksperiment, som Ezra havde antydet i den samtale, Jonah havde overhørt for længe siden. Han lod sig glide ned langs den glatte væg, mens han lod de tre ord dunke i takt med sit hjerteslag.”",
  "genres": [
    "Science Fiction",
    "Dystopia",
    "Fantasy",
    "Danish",
    "Young Adult",
    "Post Apocalyptic"
  ],
  "author": "Josefine Ottesen",
  "average_rating": "3.78",
  "url": "https://www.goodreads.com/book/show/9127049-genf-dt"
}