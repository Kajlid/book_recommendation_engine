{
  "title": "Montecore: En unik tiger",
  "description": "Författaren Jonas Hassen Khemiri får ett oväntat mail från sin pappas barndomskamrat Kadir. På en säregen fransk-arabisk svenska presenterar Kadir en genial idé: \"Låt oss kollidera våra kloka huvuden i ambitionen att kreera en biografi värdig din prominente far!\" Fadern, den kosmopolitiske superfotografen, har förlorat kontakten med sin familj och försvunnit. Vad var det som hände egentligen?Montecore sträcker sig från det sena sjuttiotalets progg, över iskylan i Lasermannens och Ny demokratis Sverige och in i våra dagar. Kadirs brev om faderns uppväxt i Tunisien blandas med Jonas barndomsminnen. I växlingen mellan dessa båda temperament och språk formas en berättelse om hur det är att flytta till och växa upp i ett land där tolerans och mångfald är honnörsbegrepp, men där rasism och främlingsfientlighet är en del av vardagen. Jonas och Kadirs minnen glider allt längre ifrån varandra, kampen om sidutrymmet och jakten på sanningen hårdnar.",
  "genres": [
    "Fiction",
    "Swedish Literature",
    "Sweden",
    "Contemporary",
    "Scandinavian Literature",
    "Novels",
    "Audiobook"
  ],
  "author": "Jonas Hassen Khemiri",
  "average_rating": "3.83",
  "url": "https://www.goodreads.com/book/show/1442268.Montecore"
}