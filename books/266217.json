{
  "title": "Αρμινούτα",
  "description": "«Και ποια είναι η μαμά σου;» με ρώτησε απεγνωσμένα. «Έχω δύο. Η μία είναι η μητέρα σου».Με μια βαλίτσα στο ένα χέρι και μια τσάντα με παπούτσια στο άλλο, ένα δεκατριάχρονο κορίτσι χτυπάει το κουδούνι μιας πόρτας, πίσω από την οποία την περιμένει ένας άγνωστος, ξένος κόσμος. Κάπως έτσι ξεκινά αυτή η εκρηκτική, καθηλωτική ιστορία, με μια έφηβη που από τη μια μέρα στην άλλη αναγκάζεται να επιστρέψει στη βιολογική της οικογένεια και να χάσει τα πάντα: τις ανέσεις της, τις αγαπημένες της φίλες, την άνευ όρων αγάπη των γονιών της ή μάλλον εκείνων που νόμιζε γονείς της. Το καινούριο της σπίτι είναι μικρό, σκοτεινό, γεμάτο αδέρφια και με λιγοστό φαγητό. H Αρμινούτα, το κορίτσι που το γύρισαν πίσω, όπως τη βάφτισαν στη διάλεκτο του τόπου τους οι καινούριοι της συμμαθητές, αναζητά μια απάντηση μα και τη θέση της σε τούτο τον κόσμο. Η Ντονατέλα Ντι Πιετραντόνιο αφουγκράζεται τη γη της, αυτόν τον άγνωστο, τραχύ και άγριο ορεινό τόπο του Αμπρούτσο και πραγματεύεται το θέμα της μητρότητας, της γονικής ευθύνης, της οικογενειακής φροντίδας, της εγκατάλειψης και του ανήκειν από μια πρωτότυπη οπτική και με μια σπάνια εκφραστική ένταση.",
  "genres": [
    "Fiction",
    "Italy",
    "Italian Literature",
    "Contemporary",
    "Literary Fiction",
    "Audiobook",
    "Family"
  ],
  "author": "Donatella Di Pietrantonio",
  "average_rating": "4.09",
  "url": "https://www.goodreads.com/book/show/43087329"
}