{
  "title": "Literatura la feminin. O antologie",
  "description": "Cele 18 scriitoare prezente în antologie sunt, în ordine alfabetică: Gabriela Adameșteanu, Ioana Bâldea Constantinescu, Dorica Boltașu, Ruxandra Cesereanu, Adina Dinițoiu, Ohara Donovetsky, Marina Dumitrescu, Alina Gherasim, Serenela Ghițeanu, Anca Goja, Rodica Grigore, Andreea Micu, Ioana Nicolaie, Ioana Pârvulescu, Simona Preda, Dumitrita Stoica, Monica Șerban, Liliana Ursu.„Într-unul dintre romanele lui, José Saramago spune că pălăvrăgeala femeilor care se întâlnesc întâmplător ține lumea pe orbită. Iată însă că vocile reunite în volumul Literatura la feminin (o antologie) nu pălăvrăgesc, ci scriu, luând în serios meseria de scriitor. Îmi place să cred că, în felul ei, și proza lor ține lumea pe orbită. Sau, în orice caz, ține pe orbită literatura noastră contemporană. Îmi place să cred că, dincolo de faptul că sunt voci feminine, se află și alte lucruri importante. Vă rămâne bucuria să le descoperiți.\"Ioana Pârvulescu„Vocea femeilor se face auzită din ce în ce mai puternic, se impune în literatura contemporană. Literatura la feminin e numele unei rubrici de pe Literomania - platforma literară online pe care o coordonez împreună cu Raul Popescu (din 2017) - în care puteți citi texte literare și eseistice ale unor scriitoare cunoscute de azi și colaboratoare fidele ale Literomaniei. Pornind de la ele, antologia de față vă propune o radiografie feminină a spațiului nostru literar.O antologie diversă, vie și seducătoare - pe măsura scriitoarelor care o semnează!”Adina Dinițoiu",
  "genres": [
    "Romanian Literature"
  ],
  "author": "Adina Dinițoiu",
  "average_rating": "4.08",
  "url": "https://www.goodreads.com/book/show/59966659-literatura-la-feminin-o-antologie"
}