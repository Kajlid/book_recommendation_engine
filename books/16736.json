{
  "title": "Vuurwerk : verhalen uit Malta",
  "description": "In zijn verhalen vergunt Ebejer ons een blik op het Maltese leven die ons op geen andere wijze vergund kan worden, namelijk door de ogen van de bewoners van Malta zelf. Sommige verhalen zijn melancholiek en ingetogen, andere vrolijk en opgewekt. Luchtige verhalen over het Maltese dorpsleven waarin pastoors en ezels de hoofdrol spelen, worden afgewisseld met verhalen over geboorte, huwelijk en dood. Door deze variatie in toon en onderwerp vormt de bundel een rijk geschakeerd kleurenpalet waarin de couleur locale van het dagelijkse Maltese leven de hoofdtinten bepaalt. De bundel als geheel ademt de typisch Maltese invulling van het levensgevoel van de bewoners van het Middellandse-Zeegebied.Ebejer is dé literaire gids voor de groeiende stroom toeristen naar Malta, maar de literaire waarde van zijn werk zal ook anderen voor hem innemen.Francis Ebejer (1925-1993) is de belangrijkste Maltese schrijver van onze tijd.Naast korte verhalen omvat zijn oeuvre meer dan vijftig toneelstukken, merendeels geschreven in de Maltese taal, zeven romans en een groot aantal gedichten. Zijn verhalen zijn onder andere vertaald in het Frans, Duits, Italiaans en Zweeds, en in augustus 1992 wijdde KRO Literair een uitzending aan zijn werk. Ook de BBC en de RAI (Italië) ontdekten zijn kwaliteiten.",
  "genres": [
    "Short Stories"
  ],
  "author": "Francis Ebejer",
  "average_rating": "4.50",
  "url": "https://www.goodreads.com/book/show/11475959-vuurwerk"
}