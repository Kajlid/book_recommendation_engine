{
  "title": "Memento Mori",
  "description": "Finlandia-voittajan uusi sarjakuvaromaani. Suomalaisen sarjakuvan huippuihin kuuluva piirtäjä ja tarinankertoja Tiitu Takalo kertoo koskettavan omakohtaisen tarinan sairastumisesta vakavasti. Memento mori on Tiitu Takalon yli 200-sivuinen, omaelämäkerrallinen nelivärisarjakuva siitä, miten hän sai täysin odottamatta aivoverenvuodon 38-vuotiaana. Teos on dramaattinen kertomus ihmisen elämän täydellisestä mullistumisesta yhdessä yössä – sairastumisesta, sairaanhoidosta ja pitkästä toipumisajasta, joka johti sarjakuvataiteilijan pohtimaan laajemminkin elämän tarkoitusta ja omaa paikkaansa maailmassa. Kaunis ja riipaiseva tarina avautuu Takalon upean maalauksellisina sarjakuvasivuina. Tiitu Takalo (s. 1976) on tamperelainen sarjakuvataiteilija ja kuvittaja. Takalon edellinen suurteos Minä, Mikko ja Annikki voitti Sarjakuva-Finlandia-palkinnon vuonna 2015, ja hän on myös yksi saman palkinnon 2019 voittaneen Sisaret 1918 -teoksen tekijöistä. Urastaan sarjakuvantekijänä Takalo palkittiin Puupäähatulla 2017.",
  "genres": [
    "Graphic Novels",
    "Nonfiction",
    "Memoir",
    "Finnish Literature",
    "Comics",
    "Graphic Novels Comics",
    "Contemporary"
  ],
  "author": "Tiitu Takalo",
  "average_rating": "4.38",
  "url": "https://www.goodreads.com/book/show/50274312-memento-mori"
}