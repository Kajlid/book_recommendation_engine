{
  "title": "Het volk van Abdelkrim: actualiteit en geschiedenis van de Marokkaanse Rif",
  "description": "In dit boek vertelt de auteur het verhaal van de Rif, het gebied waar ruim tachtig procent van de Marokkaanse Nederlanders oorspronkelijk vandaan komt. De geschiedenis van deze geïsoleerde noordelijke kuststreek aan de Middellandse Zee kenmerkt zich door gewelddadige onderdrukking, emigratie en drugs, maar het heeft ook een rijke Berber-cultuur, die al meer dan 3000 jaar oud is.In de recente geschiedenis speelt de figuur van Abdelkrim el-Khattabi een centrale rol. Zijn “Ripublik” en zijn strijd tegen de Spaanse bezetter aan het begin van de twintigste eeuw zijn tot op de dag van vandaag bepalend geweest voor de verstandhouding met het centrale gezag in Rabat.In het boek gaat de auteur op zoek naar de achtergronden van deze moeizame relatie, en geeft ze antwoord op de vraag wie Abdelkrim was, en wie de Riffijnen zijn.Sietske de Boer is Arabist en journalist en werkte als correspondent voor verschillende Nederlandse media in Marokko.",
  "genres": [],
  "author": "Sietske de Boer",
  "average_rating": "4.30",
  "url": "https://www.goodreads.com/book/show/18211967-het-volk-van-abdelkrim"
}