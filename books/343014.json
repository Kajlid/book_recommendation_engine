{
  "title": "Een zee in Elysium",
  "description": "Junia, dochter van een rijke handelaar in een klein vissersstadje bij Rome, is nog maar vijf jaar oud als Gaius Julius Laevinus, een van haar vaders cliënten die hogerop probeert te komen binnen het Romeinse leger, haar een muntje en een warme glimlach schenkt. Wanneer op een nacht de villa van haar ouders wordt overvallen en ze gered wordt door Julius, verovert hij daarmee het hart van de jonge Junia. Dankzij zijn hechte band met haar vader blijft hij een rol spelen in haar onbezorgde jeugd. Maar aan de vooravond van haar volwassenheid komt er een abrupt einde aan die onbezorgde jeugd. Julius erft haar vaders nalatenschap – inclusief de voogdij over Junia. Het lot is haar werkelijk niet goedgezind wanneer er onrust heerst in Jeruzalem, en Julius geacht wordt zijn aandeel te leveren als legionair. Wanneer hij een paar jaar later thuiskomt, is niets meer hetzelfde.Vooral zijn beschermelinge Junia niet.De vrij-opgevoede maar naïeve Junia wordt zich er langzaam maar zeker bewust van dat de wereld waarin ze is geboren vooral een wereld is voor mannen. De kinderlijke liefde die ze vroeger voor Julius voelde, wordt op de proef gesteld als blijkt dat er niets kinderlijks meer aan is.Een zee in Elysium speelt zich af in de tweede eeuw van onze jaartelling en volgt de strubbelingen, de liefde en de onmiskenbare maar verboden passie tussen twee mensen die enkel hun geluk proberen te vinden in het patriarchale Romeinse Keizerrijk.",
  "genres": [
    "Romance"
  ],
  "author": "Emma Anna",
  "average_rating": "4.11",
  "url": "https://www.goodreads.com/book/show/65140897-een-zee-in-elysium"
}