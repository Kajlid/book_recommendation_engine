{
  "title": "Het meisje met de gouden ogen",
  "description": "Aan de novelle Het meisje met de gouden ogen (1835), dat de grote Franse romanschrijver Honoré de Balzac (1799-1850) schreef ter afsluiting van de bundel Histoire des Treize, wordt tegenwoordig veel aandacht geschonken. De brillante sociologische studie waarin het Parijse leven met zijn strijd om 'goud en plezier' als een duivels schouwspel wordt weergegeven, geldt als een van de hoogtepunten in het proza van de schepper van de Comédie Humaine.Maar het is vooral door het verrassende slot van het pikante liefdesavontuur tussen dandy Henri de Marsay - een van de dertien - en de exotische Paquita Valdès, dat het verhaal zo'n unieke plaats inneemt in het oeuvre van Balzac; qua thematiek sluit het aan bij de erotische literatuur van de achttiende eeuw, onder andere bij De non van Diderot.",
  "genres": [
    "Classics",
    "Fiction",
    "France",
    "French Literature",
    "Literature",
    "19th Century",
    "Romance"
  ],
  "author": "Honoré de Balzac",
  "average_rating": "3.29",
  "url": "https://www.goodreads.com/book/show/39079978-het-meisje-met-de-gouden-ogen"
}