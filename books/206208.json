{
  "title": "Het meisje dat van IS won. Ontvoerd, verkocht, ontsnapt",
  "description": "Verkocht. Het duurde even voordat ik het besefte. Ik was verkocht als een dier op de veemarkt. De mannen die me hadden ontvoerd en gevangen gehouden, hadden me nu verpatst. Voor geld hadden ze me aan andere mannen doorgegeven, die met me konden doen wat ze wilden. Ze beschouwden me als hun bezit, hun 'slavin'. Farida Khalaf is achttien als haar bergdorp in Noord-Irak wordt overvallen door IS-terroristen. Ze vermoorden alle mannen en nemen de vrouwen als gevangenen mee. Samen met haar nichtje Evin wordt Farida op een slavinnenmarkt in Raqqa als koopwaar aangeboden. Ze verzet zich op alle mogelijke manieren maar wordt uiteindelijk verkocht, mishandeld, half doodgeslagen en... van haar eer beroofd; het ergste wat haar kon overkomen. Farida wordt diverse keren doorverkocht, en elke keer wordt de hel die haar leven is nog erger. Meer dood dan levend komt ze terecht in een afgelegen IS-containerkamp, waar ze op wonderbaarlijke wijze wordt herenigd met haar nichtje Evin. Hierdoor hervindt Farida haar levensmoed en beraamt ze zorgvuldig een zeer gevaarlijk ontsnappingsplan... 'Zelden is verkrachting zo openlijk bedreven als onder de Islamitische Staat.' - NRC Handelsblad 'Islamitische Staat verkocht yezidi-vrouwen al voor 800 dollar.' - Amnesty International",
  "genres": [
    "Nonfiction",
    "Biography",
    "Memoir",
    "War",
    "Audiobook",
    "History",
    "Religion"
  ],
  "author": "Farida Khalaf",
  "average_rating": "4.39",
  "url": "https://www.goodreads.com/book/show/29761157-het-meisje-dat-van-is-won-ontvoerd-verkocht-ontsnapt"
}