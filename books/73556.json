{
  "title": "De reizen van Oud Afval",
  "description": "De reizen van Oud Afval (Lao Can youji), geschreven in de eerste jaren van de vorige eeuw, wordt wel eens de laatste grote klassieke Chinese roman genoemd. Het is een deels autobiografische, maatschappijkritische satire, die een fascinerende blik biedt op de slotjaren van het meer dan twee millennia oude, totaal uitgeleefde Chinese keizerrijk. De hoofdpersoon – Lao Can of Oud Afval – is een rondtrekkend geneesheer die het onrecht dat hij waarneemt probeert te bestrijden. En aan onrecht is er geen gebrek in het China van 1900, waar arme boeren, eerlijke dorpelingen en prostituees- tegen-wil-en-dank worden gekoeioneerd door zware jongens, incompetente bureaucraten en, veel erger, door onomkoopbare rechters. Door zijn psychologische diepgang, de schoonheid van zijn beschrijvende passages, en de levendigheid en warmhartigheid waarmee de avonturen van de arts annex detective Lao Can worden beschreven, is deze roman in China al honderd jaar immens populair.",
  "genres": [
    "China",
    "Fiction",
    "Chinese Literature",
    "Literature",
    "Asia",
    "Asian Literature",
    "Classic Literature"
  ],
  "author": "Liu E",
  "average_rating": "3.75",
  "url": "https://www.goodreads.com/book/show/16154274-de-reizen-van-oud-afval"
}