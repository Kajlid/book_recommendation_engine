{
  "title": "Klim Samgin's opstandige jeugd",
  "description": "Maxim Gorki (1868-1986) is een pseudoniem van Aleksei Maksimowitsj Pjesjkov. Hij stamde uit een arme, kleinburgerlijke familie en moest van zijn 9de jaar af werken, o.a. als koksjongen op een schip. Onder invloed van de kok is hij veel gaan lezen en leerde hij ook de grote Russische schrijvers als Poesjkin, Lermontow e.a. kennen. In 1884 komt hij in Kazan in aanraking met studenten- en arbeidersgroepen, die zeer revolutionair gezind zijn. In die tijd leest hij ook `Das Kapital' van Marx, dat een grote invloed op zijn denkwereld uitoefent. Van 1890 af zwerft hij door geheel Rusland en in 1898 verschijnen twee bundels korte verhalen, die meteen een groot succes hadden, zodat hij in 1900 al een beroemd en veelgelezen schrijver is. Hij sympathiseert sterk met de door Lenin geleide groep sociaal-democraten. Lenin schatte zijn persoonlijkheid -en talent zeer hoog en zij staan in voortdurende briefwisseling met elkaar. Tengevolge van zijn revolutionaire politieke activiteiten werd hij enige malen gearresteerd, hetgeen hem er in 1906 toe bracht zich voor geruime tijd in het buitenland te vestigen. In zijn werken beschrijft hij hoofdzakelijk de kleinburgerlijke handwerkersmilieu's, waartussen hij is opgegroeid. Uit 'Klim Samgin's Opstandige Jeugd' leren wij zien wat de strijders voor vrijheid en verlichting te verduren hadden in een tijd, toen alles gistte en veranderde en naar de grote revolutie toegroeide.",
  "genres": [
    "Russia",
    "Fiction",
    "Russian Literature",
    "Classics"
  ],
  "author": "Maxim Gorky",
  "average_rating": "3.69",
  "url": "https://www.goodreads.com/book/show/17664098-klim-samgin-s-opstandige-jeugd"
}