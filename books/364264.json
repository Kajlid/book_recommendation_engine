{
  "title": "Piccoli equivoci senza importanza",
  "description": "Storie di viaggiatori tra decisioni e casualit√†, nel tentativo inquieto di scoprire cosa si cela tra le pieghe della vita.Una Toscana segreta e stregata, una stazione della Riviera, una Lisbona baudelairiana, un rallye di automobili d'epoca, un persecutore implacabile dall'aria distinta in un treno da Bombay a Madras. I racconti di Tabucchi sembrano, a una prima lettura, avventure esistenziali, ritratti di viaggiatori ironici e disperati. Poi l'apparente sintonia fra il reale e il narrato diventa all'improvviso turbamento e sconcerto. Come degli obliqui \"racconti filosofici\", le storie di Tabucchi si trasformano in una riflessione intorno al caso e alla scelta, un tentativo di osservare gli interstizi che attraversano il tessuto dell'esistenza. Nelle pagine di Tabucchi aleggia un'inquietudine metafisica che evoca la migliore tradizione italiana da Piero della Francesca a De Chirico, a Pirandello. Ma questo scrittore, che ama i personaggi eccentrici e le vite sbagliate, carica i suoi enigmi di una luce strana; i suoi geroglifici \"polizieschi\" sono le ricerche di un investigatore che non cerca risposte, ma un messaggio, un segnale, un'apparizione.",
  "genres": [
    "Short Stories",
    "Italian Literature",
    "Fiction",
    "Italy",
    "Contemporary",
    "Romance",
    "20th Century"
  ],
  "author": "Antonio Tabucchi",
  "average_rating": "3.59",
  "url": "https://www.goodreads.com/book/show/782951.Piccoli_equivoci_senza_importanza"
}