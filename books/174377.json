{
  "title": "Het dagboek van de verleider",
  "description": "Søren Kierkegaard is van alle Scandinavische denkers de enige die internationaal invloed heeft gehad. In zijn opvattingen was hij zijn tijd ver vooruit zodat men eigenlijk pas in deze eeuw zijn werk is gaan waarderen. Als grondlegger van de existentiefilosofie heeft hij een bevruchtende invloed gehad op figuren als Japsers, Heidegger en Sartre. Tot Kierkegaards meest imponerende werken behoort Enten-Eller (‘Of-of’). Het gaat in dit werk, waarin de vertelling Het dagboek van de verleider een op zichzelf staand geheel vormt, steeds om een keuze tussen twee leveninstellingen: de esthetische en de ethische, waarbij de schrijver een derde stadium suggereert waarop de synthese moet uitlopen: het religieuze.Het verhaal van de berekenende verleider Johannes - een Deense Don Juan met sterk autobiografische trekken - vormt een pendant van de schildering van de spontane, archetypische verleider Don Juan zoals hij elders door Kierkegaard is beschreven. Terwijl Don Juan naar zijn aard polygaam is en bij elke vrouw op een en hetzelfde uit is, is de berekenende Johannes in beginsel monogaam, op jacht naar het unieke.* Deze grote en intuïtieve schrijver moet we lezen en herlezen. We kunnen voor de komende jaren voorspellen dat dit werk bij tal van nieuwe lezers zal herleven . Het staat geheel buiten scholen en stromingen. - Jérôme Garcin in Les Nouvelles littéraires.",
  "genres": [
    "Philosophy",
    "Classics",
    "Fiction",
    "Psychology",
    "Literature",
    "Romance",
    "19th Century"
  ],
  "author": "Søren Kierkegaard",
  "average_rating": "3.59",
  "url": "https://www.goodreads.com/book/show/25112513-het-dagboek-van-de-verleider"
}