{
  "title": "Het verhaal van O",
  "description": "In 1954 werd literair Frankrijk opgeschrikt door de publicatie van de sado-masochistische roman Histoire d’O (Het verhaal van O), geschreven door ene Pauline Réage. Het verhaal over O, die zich volledig onderwerpt aan haar man en tot lustobject wordt gereduceerd, zorgde, ook bij de verschijning in Nederland in 1969, voor veel ophef. De auteur slaagde erin haar identiteit tot vlak voor haar dood verborgen te houden - sommigen meenden zelfs dat het boek door een man geschreven was - maar in 1994 werd duidelijk dat Anne Desclos (die ook publiceerde onder de nom de plume Dominique Aury) de afzender was, en dat zij het verhaal in eerste instantie schreef in de vorm van liefdesbrieven aan haar geliefde.Het verhaal O is al bijna zestig jaar lang een wereldwijde bestseller en werd in 1975 succesvol verfilmd. Pauline Réage was met deze allereerste BDSM-roman haar tijd ver vooruit.Uit liefde voor haar vriend René ondergaat O wekenlang vrijwillig allerlei sadistische kwellingen. Ze wordt geboeid, geblinddoekt, door meerdere mannen genomen en met een zweep afgeranseld - uit liefde voor hem. Het verhaal O kruipt onder je huid, dankzij de precisie en tegelijk de afstandelijkheid waarmee de handelingen worden weergegeven - en dankzij de verfijnde stijl. Het verhaal O is een hoogst actueel boek dat in de 21ste eeuw opnieuw moeiteloos de tijdgeest vangt.",
  "genres": [
    "Erotica",
    "Fiction",
    "Classics",
    "BDSM",
    "Romance",
    "France",
    "Sexuality"
  ],
  "author": "Pauline Réage",
  "average_rating": "3.30",
  "url": "https://www.goodreads.com/book/show/21874809-het-verhaal-van-o"
}