{
  "title": "Dumnezeu: O istorie umană",
  "description": "Autorul faimosului bestseller Zelotul revine cu o lucrare la fel de fascinantă, Dumnezeu. O istorie umană, în care nu este interesat să dovedească sau să nege existenţa lui Dumnezeu, nici să traseze o istorie a religiei (văzută ca limbaj simbolic și metaforic), ci să surprindă „inefabila experienţă a credinţei“, o constantă universală a naturii umane. Autorul îmbrăţișează o perspectivă panteist-incluzivă asupra lui Dumnezeu, plecând de la animismul primitiv și trecând prin diferitele religii politeiste până la monoteismele complexe de mai târziu. În secvenţa de mai jos, preluată din capitolul introductiv, Aslan invocă teza lui Feuerbach pentru a demonstra cum omul, conștient sau nu, și-a creat și își creează propriile versiuni ale lui Dumnezeu, altfel spus „versiuni ale fiecăruia dintre noi“. Respingând interpretările literale ale cărţilor sacre, fanatismul și fundamentalismul, autorul pledează pentru un „umanism spiritual“, poate singurul, în viziunea sa, capabil să salveze omenirea. Veţi citi cartea pe nerăsuflate, fie că sunteţi ateu sau credincios.„Uluitoare prin scopul pe care și-l propune și controversată în pretenţiile ei, Dumnezeu. O istorie umană ne arată cum încă din vremuri imemoriale oamenii l-au creat pe Dumnezeu după chipul lor și argumentează de ce acum ar trebui să se oprească. Scriind cu verva și strălucirea pe care o așteptam de la condeiul său, Reza Aslan a întocmit încă o carte ce va stimula reflecţia și va zdruncina ipoteze.“ (Bart D. Ehrman)",
  "genres": [
    "Religion",
    "Nonfiction",
    "History",
    "Philosophy",
    "Spirituality",
    "Audiobook",
    "Theology"
  ],
  "author": "Reza Aslan",
  "average_rating": "4.01",
  "url": "https://www.goodreads.com/book/show/49678207-dumnezeu"
}