{
  "title": "Cosmic Bandidos",
  "description": "Se è vero quello che dice Luis Sepúlveda pensando a Salgari, che un romanzo non è tale se non succede qualcosa in ogni pagina, Cosmic Bandidos va oltre, perché qui succede qualcosa in ogni riga. Ed è sempre qualcosa di più incredibile e di più fantastico di quanto non lasciasse pensare la riga precedente, raccontato con quella serena ingenuità del male a cui Quentin Tarantino ci ha iniziati.\"(Carlo Lucarelli)Si può spiegare la meccanica quantistica a una massa di pistoleros ubriachi e armati fino ai denti nel cuore della giungla colombiana? Sì, si può, se chi la spiega è un bandito più pazzo e più ubriaco di loro.Un desperado americano, ricercato dalle polizie di mezzo mondo, trova rifugio nella Sierra Nevada di Santa Marta, con l’unica compagnia del cane High Pockets, del serpente Legs (che litiga con High Pockets il mercoledì e ama avvolgersi lungo la canna di un M16 quando è calda) e di un libro di meccanica quantistica. Si immerge nella lettura finché non comincia ad adattare il principio di indeterminazione di Heisenberg alla realtà quotidiana dei banditi e dei fuorilegge. Decide allora di intraprendere la missione di diffondere la buona novella dei quanti per il continente latinoamericano, in un viaggio che ha come meta finale l’incontro con un ignaro professore di Fisica all’università di Berkeley, in California.Alcolici e teorie quantistiche, risse e dialoghi sul senso delle cose nelle notti della Sierra Nevada di Santa Marta, e un manipolo di bandidos in marcia che comportandosi come entità subatomiche passeranno il confine.",
  "genres": [
    "Fiction",
    "Humor",
    "Comedy",
    "Science Fiction",
    "Adventure",
    "Audiobook",
    "Novels"
  ],
  "author": "A.C. Weisbecker",
  "average_rating": "4.06",
  "url": "https://www.goodreads.com/book/show/13484448-cosmic-bandidos"
}