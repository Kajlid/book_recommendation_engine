{
  "title": "Ilkkaisen sota",
  "description": "”En voi antaa teille muuta neuvoa kuin että hankitte rauhan omalla kädellänne. Onhan teitä toki niin monta, että pystytte huovit yltänne karistamaan, ellette muuten niin aidanseipäin ja nuijin. Puolustakaa te itseänne maalla minun merta vartioidessani.”Kaarle-herttua Pohjanmaan talonpoikaislähetystölle syksyllä 1596Marraskuun yön pimeydessä pakenee vanki Turun linnasta. Nääntynyt mies kulkee kotiaan kohti alkavassa talvessa sotilaita vältelleen ja pelastustaan toivoen. Hän pääsee kotiinsa Ilmajoelle, mutta kotiaskareisiin hän ei jouda, sillä Isonkyrön kirkolla on syntynyt rähäkkä, jossa kiihtyneet talonpojat ovat piesseet hengiltä Klaus Flemingin huovin. Linnaleiristä, vihatusta sotaväen ylläpidosta, halutaan tehdä loppu: viesti pannaan kiertämään ja pohjalaiset talonpojat nousevat kapinaan. Sen johtoon nostetaan Turun linnasta paennut ratsutilallinen, Ilmajoen nimismies Jaakko Ilkka. Alkaa nuijasota, joka päättyy traagiseen Nokian taisteluun ja pakenevien talonpoikien raakaan teurastukseen Sylvesterin yönä 1596.Professori Heikki Ylikangas on kirjoittanut nuijasodasta jykevän ja dramaattisen romaanin. Jaakko Ilkka, balladien ja tarinoiden sankari, saa teoksessa kasvot: kapinajohtaja kulkee tietään yksinäisenä ja epätoivoisena.",
  "genres": [],
  "author": "Heikki Ylikangas",
  "average_rating": "3.60",
  "url": "https://www.goodreads.com/book/show/12984200-ilkkaisen-sota"
}