{
  "title": "Bomboni od meda",
  "description": "Priča protječe kao da joj je moto onaj stih Elvisa J. Kurtovicha: „nosila je ljepotu k'o prokletstvo\". Marta je rođena da bude obična otočka žena, koja će svoj vijek proživjeti uredno - stasati, udati se, raditi u polju, ići u crkvu, nositi udovičku crninu - onako kako su to činile tolike druge, prije i poslije nje. Ali u njoj je bilo nečega što joj nije dalo...Oko Marte događala se povijest, veliki događaji dvadesetog stoljeća, i rat, a ona se fatalno i krvavo zaljubljivala, živeći svoju sudbinu, koja je na kraju toliko nalik sudbini našega vijeka. O Marti pričaju oni koji su došli nakon nje, pa skupljaju ono što je ostalo. A nije, zapravo, ostalo ništa. Iza čovjekove sudbine ne ostaje ništa. Milana Vlaović ovim se romanom potvrdila kao vrlo dobra pripovjedačica koja pritom pripovijeda o onome što je dugo ostajalo izvan glavnoga tijeka hrvatske književnosti. Dok je u svom prvom romanu \"Blato\" pričala je o hrvatskoj provinciji, malo pred ratove iz devedesetih, u \"Bombonima od meda\" priča o ženi koja je u najgora doba, usred velikog svjetskog rata, pošla, vođena svojim ljubavima, s otoka u svijet. Priče o ženama s ruba i iz provincije, priče su o zemlji i o vremenu.",
  "genres": [],
  "author": "Milana Vlaović",
  "average_rating": "4.22",
  "url": "https://www.goodreads.com/book/show/11104334-bomboni-od-meda"
}