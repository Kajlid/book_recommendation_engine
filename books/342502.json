{
  "title": "Свят за изпиване",
  "description": "„Свят за изпиване” е дългоочакваното завръщане на Ясен Атанасов към литературата. Авторът на култовата „Книга” от 1993 г. отново е тук, този път с роман, който не само дава идея защо се е налагало това дълго мълчание, но и ни убеждава, че тъкмо сега и по този начин е моментът то да бъде нарушено. Един човек, напуснал живота си, разказва за него от мистериозен, неотбелязан на картите остров в Средиземно море. Един благороден разбойник му помага да се бори с миналото си, съвсем буквално дошло да го преследва. И два ангела стоят на рамото му – Белият и Черният. „Свят за изпиване” е изключително четивен и увлекателен роман, и в същото време съдържа множество пластове, които дебнат изкушения читател. Това е роман за любовта. За жаждата за живот. За другите времена, които текат в нашето. За една страна, хваната в удушваческата прегръдка на злото, и за един остров, на който древните мистерии избликват в съвремието. И за това, как се пие светът – целият, до последната глътка, до дъното. До края и до новото начало, защото този свят винаги ще умира и ще се ражда.",
  "genres": [
    "Bulgarian Literature"
  ],
  "author": "Ясен Атанасов",
  "average_rating": "3.55",
  "url": "https://www.goodreads.com/book/show/6487882"
}