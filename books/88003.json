{
  "title": "Verhalen uit Odessa",
  "description": "Isaak Babel is met Tsjechov de belangrijkste Russische schrijver van korte verhalen. Hij verwierf zich wereldfaam met Rode Ruiterij, dat de weerslag van zijn oorlogservaringen bevat. Niet minder vermaard zijn de prachtige Verhalen uit Odessa, die hij in de jaren 1923/24 schreef. De thematiek behelst het joodse bandietendom uit de wijk in Odessa waar Babel geboren is en waar hij, om stof op te doen, een tijd bij een tipgever woonde tot deze vermoord werd. De beide vertellers spreken soms ironisch, maar meestal met bewondering over de figuur van de legendarische gangster Benja Krik, bijgenaamd ‘De Koning’.Het tweede deel van deze bundel wordt gevormd door Babels latere, na 1923 geschreven verhalen, die gewoonlijk als zijn ‘autobiografische verhalen’ worden aangeduid. Ze zijn wat beschouwender van aard, maar ook hier ontkomt de lezer niet aan de indruk dat het brute geweld en de zinloze wreedheid van de mensen Babel hebben gebiologeerd als een geheim dat moest worden ontraadseld. Daartoe moest het eerst worden uitgebeeld, en dat heeft Babel op onnavolgbare wijze gedaan.",
  "genres": [
    "Short Stories",
    "Fiction",
    "Russia",
    "Ukraine",
    "Classics",
    "Russian Literature",
    "Literature"
  ],
  "author": "Isaac Babel",
  "average_rating": "3.84",
  "url": "https://www.goodreads.com/book/show/17567247-verhalen-uit-odessa"
}