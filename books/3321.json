{
  "title": "Sisustaja",
  "description": "Sisustusarkkitehti Sigbjørn Lunde on korskea menestyjä ja pärjääjä. Hän ansaitsee elantonsa sisustamalla varakkaiden henkilöiden yksityisasuntoja, trendikkäitä ravintoloita ja toimistotiloja. Sigbjørnin suuri ihanne ja kotijumala on Mies Van Der Rohe, jonka ideologiaa hän toteuttaa kaikessa mihin koskee: pieni on kaunista, Jumala on yksityiskohdissa, funktionalismi kunniaan!Sigbjørn on juuri muuttanut uuteen asuntoon ja suunnittelee vimmatusti sen sisustusta. Avovaimo käy töissä H&M:ssä ja on sopivan hoikka ja hehkeä. Elämä hymyilee ja uraputki on auki. Sigbjørnin hallittu olemassaolo saa kolauksen, kun hän tutustuu yläkerran asunnon kaoottiseen ja totaalisen mauttomaan Sylviaan. Sylviasta tulee Sigbjørnille eroottinen pakkomielle. Kahden maailman törmäyksestä alkaa suggestiivinen ja mukaansatempaava, ilkeä ja kirpeä tarina sisustajan noususta, uhosta ja tuhosta...Sisustaja on tyrmäävä lukuelämys sisustusfriikeille, trendipelleille, brändien orjille, feng shuihin hurahtaneille, kaupunkilaisille ja esteettisistä arvoista kiinnostuneille. Eggenin romaani on myös oivallinen johdatus taidehistoriaan, muotoiluun ja sisustamiseen.",
  "genres": [
    "Fiction",
    "Contemporary",
    "Thriller",
    "Novels",
    "Humor"
  ],
  "author": "Torgrim Eggen",
  "average_rating": "3.51",
  "url": "https://www.goodreads.com/book/show/10308579-sisustaja"
}