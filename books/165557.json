{
  "title": "واي من لوف مزز",
  "description": "شُفتها بعيني داخلة المكتبة وهيَّ بتتلفت شمال ويمين، ولمَّا اتأكدت إن مفيش غيرها، في ثانية كانت خاطفة الكتاب ومخبياه ورا ضهرها.أنا بصراحة في الأول - ورغم مظهرها الأنيق - توقَّعت أنها هتسرق الكتاب وتمشي، لكن فجأة لقيتها بتتحرك تاني وبمُنتهى التوتر ناحية الكاشير.. دفعتْ وجِريتْ على بره.أنا طبعًا الفضول كلني، ودخلت أسأله هيَّ ليه كانت متوترة بالشكل ده؟- يا باشا ما انا خدت على كده.. أي واحدة بتشتري الكتاب ده بتبقى مكسوفة وخايفة حد يشوفها.- ليه إن شاء الله؟! كتاب كيف تزرع الهيروين؟!- يا ريت.. ده كتاب «Why Men Love Bitches» بتاع «شيري أرجوف».أنا طبعًا وقعت على روحي من الضحك وأنا بافتكر شكل محمود صاحبي ليلة زفافه وهو داخل الصيدلية يسأل على حبوب مُنشطة... للذاكرة.",
  "genres": [
    "Relationships",
    "Nonfiction",
    "Social",
    "Humor"
  ],
  "author": "إيهاب معوض",
  "average_rating": "3.11",
  "url": "https://www.goodreads.com/book/show/23914209"
}