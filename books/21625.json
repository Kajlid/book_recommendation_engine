{
  "title": "90's Love Song",
  "description": "Om kjærlighet og sånt på nittitallet. En romantisk komedie for jenter og gutter i alle aldre, enten du selv vokste opp på tidlig nittitall, eller om du lurer på hvorfor foreldrene dine ble som de ble. Joril og Knut vil, på hver sin kant, bort og vekk - Joril fra det lille drittstedet der alle kjenner alle, Knut fra herskesyke Lise. Brent barn osv. - uansett bestemmer begge seg for en lang pause fra hele parringsleken. Singelliv. Sølibat. Studier. Kall det hva du vil. Og begge er nær ved å lykkes. Ja, hadde det ikke vært for at den fordrukne psykologidosenten og tivolientertaineren, Valemon Wolfmann, hvem vet hva som aldri ville skjedd? 90'S LOVE SONG er en hyllest til kjærligheten, en forviklingshistorie på høyt gir og et flashback i fire farger til de tidlige nittiåra. Både muren og Sovjetsamveldet har falt, og hockeysveisen synger på siste verset. Og svaksynt av kjærlighet kan man i verste fall tenke at det er klokt å sette barn til verden. Farlig når man befinner seg et knips fra en fargeløs virkelighet. Tor Ærlig - alias Tor Erling Naas - er født lenge før tidlig nittitall, og har gjort seg godt bemerket med sine tegneserier gjennom mange år. Han er en allsidig tegner og manusforfatter som bor på den ytterste nøgne ø med sin vakre kone og to likeså vakre sønner (begge født på nittitallet).",
  "genres": [
    "Comics"
  ],
  "author": "Tor Ærlig",
  "average_rating": "3.47",
  "url": "https://www.goodreads.com/book/show/11956603-90-s-love-song"
}