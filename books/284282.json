{
  "title": "Det finns ett hål i verkligheten",
  "description": "Det händer en hel del bakom verklighetens väggar - och i dunklet mellan träden i ett tittskåp. Den saken står helt klar när man vandrar i de nio sagolandskap som ryms här mellan pärmarna.En del av dem är förledande lika den vanliga världen, åtminstone till en början. Det är sällsamma - och inte helt snälla - berättelser som bjuds, där verkligt och fantastiskt växlar, frisk detaljskärpa byts mot magiskt skimmer.Här finns bland annat en pappa som plockar rosa ägg ur soffan, en elektrisk häst med lysande neon i ådrorna, hundra nallar och tusen änglaspel, den högst märkvärdiga och ganska oförskämda fröken Columbi som gett boken dess titel, bitska najader som blir osynliga med tiden, en kung som hellre velat vara en mullvad, en tant med persikostjärt - och så Konrad, som visste en hel del om tigerjakt i Bengalen, fast han verkligen inte borde.",
  "genres": [
    "Swedish Literature"
  ],
  "author": "Marie Hermanson",
  "average_rating": "3.86",
  "url": "https://www.goodreads.com/book/show/4989655-det-finns-ett-h-l-i-verkligheten"
}