{
  "title": "Jupiters öga",
  "description": "Drygt sextio år efter den tyska ockupationens slut i Norge är det fortfarande nästan omöjligt att prata om de norrmän som gick med i det tyskvänliga partiet Nasjonal Samling. 44 000 var medlemmar 1943, en av dem var Oline Stigs farfar. I romanen kallas han Aksel Engebret. Han var en banktjänsteman som ville bli författare, han rörde sig i konstnärliga kretsar och hade drömmar om kärleken. Hur kunde han bli nazist?Oline Stig söker ett svar på den frågan i sin första roman, Jupiters öga. Den skildrar dels hur hon i nutid söker efter fakta om Aksel Engebret, dels hur han på 30- och 40-talen levde med fru, barn, vänner och älskarinnor i utkanten av det Oslo. Hon utgår från biografiska och historiska fakta, men har använt sin skapande fantasi för att göra en roman av materialet. Elegant varvar hon berättelsens tidsplan och låter dem förebåda varandra.Jupiters öga är en angelägen och modig roman, där huvudfrågan inte blir mindre brännande av att den handlar om författarens farfar.",
  "genres": [],
  "author": "Oline Stig",
  "average_rating": "3.32",
  "url": "https://www.goodreads.com/book/show/15197472-jupiters-ga"
}