{
  "title": "Lyckans hjul",
  "description": "I ett idylliskt villaområde utanför Sävesta, en mindre stad i Mellansverige, bor Miriam, Nina och Ellinor – tre kvinnor i olika åldrar och skeden i livet. Miriam är hemmafru med två utflugna barn. Nina är frisör och frånskild ensamstående mamma till en tonårsson. Ellinor är en ung mammaledig jurist som just flyttat till Sävesta när hennes man fått ett attraktivt jobb där.Tillvaron är lugn och till synes händelselös. Så flyttar en mystisk kvinna med märkliga vanor in i ett av grannhusen, vilket får de tre kvinnorna att sluta sig samman. Ellinor - som mest drar barnvagn om dagarna – märker plötsligt att det har blivit ovanligt tyst och stilla i Miriams hus. När hon knackar på får hon veta att Miriams man Frank oväntat har lämnat henne för en annan kvinna. Ellinor och Nina försöker tillsammans rycka in och stötta Miriam som har tappat fotfästet helt och hållet. På ett oväntat sätt får nu den nya grannkvinnan, som kallar sig Janina, en avgörande roll, inte bara för Miriam, utan även för Nina och Ellinor. Och en resa till Stockholm blir en viktig vändpunkt för var och en av dem, den ger dem tillfälle att reflektera över ödets krafter och vad de egentligen vill med sina liv.Lyckans hjul är en berättelse om vändpunkter och om de vägar som på ibland helt oväntade sätt, leder oss vidare.",
  "genres": [
    "Fiction",
    "Swedish Literature",
    "Chick Lit",
    "Contemporary"
  ],
  "author": "Kajsa Ingemarsson",
  "average_rating": "3.07",
  "url": "https://www.goodreads.com/book/show/6289546-lyckans-hjul"
}