{
  "title": "Косовка девојка: избор епских народних песама косовског и покосовског циклуса и циклуса о Краљевићу Марку",
  "description": "Избор епских народних песама о Косовском боју и Краљевићу Марку.Књига Косовка девојка представља избор епских народних песама о Косовском боју. С обзиром на то да је овај историјски догађај из 1389. године оно што ове песме чини целином, и личности опеване у овом песничком циклусу су историјске. Нешто више, о самој хронологији догађаја у овој књизи назначено је у њеном поговору:„Епске песме косовског циклуса могу се хронолошки, према догађајима које опевају, поређати тако да се прате збивања која су претходила боју, у неколико слика види се и сам бој, а неколико песама опева догађаје после боја и у њима се одређује дубина пораза и величина националне трагедије. Самом боју није посвећена ниједна песма, већ се призори из боја опевају углавном у одломцима песама. Ту се нарочито описују подвизи јунака као што су браћа Југовићи, Бановић Страхиња, Милош Обилић.“Косовском циклусу у овој књизи придружује се и Циклус песама о Марку Краљевићу у оквиру којег можемо пронаћи песме: Марко Краљевић познаје очину сабљу, Марко Краљевић и брат му Андријаш, Марко Краљевић и Мина од Костура, Марко Краљевић и Арапин и други. У назначеним песмама живи лик Марка Краљевића проткан историјом и легендом.",
  "genres": [],
  "author": "Vanesa Predojević",
  "average_rating": "0.00",
  "url": "https://www.goodreads.com/book/show/41555110"
}