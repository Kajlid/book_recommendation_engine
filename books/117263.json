{
  "title": "The trouble with Sannie Langtand",
  "description": "Hallo daar! Voor jy hierdie boek begin lees, net 'n waarskuwing: Ligloop by die lees, want Sannie Langtand is 'n heks - die aakligste, gemeenste, seningrigste ou heks wat in die Kalkbaaiberge woon. Die gevaarlike ding omtrent Sannie Langtand is haar manier om enige ou van wie sy nie hou nie, op die daad in 'n padda te toor... en dis nie 'n grap nie, hoor!As Sannie se vuurmaakhout die dag nat is, moet ek die berg op om die vuurasem-draak Slangbek te gaan roep. Behalwe vir sy vuur blasery kan Slangbek ook nog reise deur die tyd onderneem, wat handig te pas kom wanneer hy seerower skepe agtervolg om hulle skatte te steel.Hoe ek dit alles weet? Ek is mos Boggom, Sannie Langtand se handlanger-bobbejaan. O, ek ken haar en Slangbek se streke! Wanneer ons drie saam is, is daar altyd een of ander plannetjie aan die broei.En ek vertel dit alles in hierdie boek!",
  "genres": [],
  "author": "Alex D'Angelo",
  "average_rating": "4.20",
  "url": "https://www.goodreads.com/book/show/1911059.The_trouble_with_Sannie_Langtand"
}