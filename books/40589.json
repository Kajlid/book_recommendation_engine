{
  "title": "Kao rani mraz",
  "description": "Pred sobom imate iznimno opremljenu knjigu, s velikim brojem ilustracija i fotografija, pisanu dobro poznatim stilom Đorđa Balaševića, uz određena prilagođavanja formi scenarija. Riječ je o romanu u didaskalijama, odnosno romansiranoj ljubavnoj priči napisanoj kao dramsko djelo.\"Objavio sam knjigu - scenarij \"Kao rani mraz\" sa željom da bude potpuno iznenađenje za moje čitatelje i slušatelje. Pisana je kao roman, ali ima formu scenarija. Radio sam je dvije godine s puno ljubavi i otprilike je kompilacija svega sto sam dosad uradio i ima formu radnog scenarija\", izjavio je o svojoj knjizi sam Đorđe Balašević.To je priča o ljubavi zasnovana na jednoj od najpoznatijih pjesama Balaševića \"Priča o Vasi Ladačkom\", ali ispričana iz drugog kuta. Priču pripovijeda Nikola, svjedok svega što se događalo u poznatoj pjesmi. Film \"Kao rani mraz\" je sniman u Vojvodini. Radnja filma je smještena u vrijeme Prvog svjetskog rata. Nikola pripovijeda o mladenačkim danima trojice najboljih prijatelja, njihovim prvim ljubavima, odlascima u rat, ljubavnim patnjama, iskušenjima...",
  "genres": [
    "Fiction",
    "Romance"
  ],
  "author": "Đorđe Balašević",
  "average_rating": "4.66",
  "url": "https://www.goodreads.com/book/show/13346683-kao-rani-mraz"
}