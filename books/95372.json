{
  "title": "Rörgast",
  "description": "Äntligen är den här, den fjärde romanen i Johan Theorins Ölandssvit!Solen steker den kalkvita ön, men semesterparadiset döljer mörka hemligheter.\"Spökskeppet kom glidande i mörkret, över blänkande svart vatten, och väjde inte för något eller någon. Det höjde sig över pojken. Det var rostigt, som om det seglat på havet i århundraden. Inget rörde sig på däck, men djupt inne i skeppet dunkade en motor, som ett levande hjärta.Gummibåten hade börjat sjunka, så han hade inget val. Han sträckte upp händerna mot relingen och klättrade ombord.\"Den gamle skepparen Gerlof Davidsson väcks mitt i natten av en pojke som bultar på hans dörr. Pojken stapplar in från stranden och berättar om ett skepp fyllt av döda och döende sjömän, och en galen man med yxa.Det är början en tryckande högsäsong på norra Öland, när tiotusentals turister anländer för att fira midsommar. Men en av besökarna har vänt hemåt från ett annat land för att kräva betalning för en mycket gammal skuld, och han lämnar död och skräck efter sig i sommarnatten.I myllret av människor är det bara Gerlof som börjar ana vem hemvändaren är, och varför hans mål är att hämnas på en hel släkt. Det är bara han som har mött mannen förut, i ungdomen, när de båda stod på kyrkogården och plötsligt hörde knackande ljud från en nygrävd grav ...Med Rörgast avslutar Johan Theorin sin romansvit om de fyra årstiderna på Öland. Theorin har alltsedan debuten med Skumtimmen 2008 etablerat sig som en av de mest originella och hyllade författarna på den svenska spänningshimlen. Hösten 2013 går filmatiseringen av Skumtimmen upp på biodukarna.",
  "genres": [
    "Crime",
    "Thriller",
    "Mystery",
    "Fiction",
    "Swedish Literature",
    "Scandinavian Literature",
    "Sweden"
  ],
  "author": "Johan Theorin",
  "average_rating": "3.69",
  "url": "https://www.goodreads.com/book/show/17932008-r-rgast"
}