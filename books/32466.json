{
  "title": "Viking Sallyn veriteko",
  "description": "Tositarina, joka pitää otteessaan kuin koukuttavin dekkari.Viking Sallyn veriteko on perinpohjainen kertomus ainutlaatuisesta murhasta, lannistumattomasta rikostutkinnasta ja oikeudenkäynnistä, jollaista ei ole ennen nähty.Kesä 1987. Kolme länsisaksalaista reppureissaajaa päättää hetken päähänpistosta nousta laivaan Tukholmassa. M/S Viking Sally on kuulemma Itämeren hienoin matkustaja-alus ja merimatka Turkuun unohtumaton kokemus. Kello 3.45 iloinen elämä sykkii merta kyntävän aluksen uumenissa. Saksalainen nuoripari nukkuu makuupusseissaan ulkona laivan helikopterikannella, kun joku kumartuu heidän ylleen. Tästä alkaa henkirikostutkinta, jonka johtolankoja tutkijat seuraavat ympäri Eurooppaa. 1990-luvulla jäljet ovat kylmenneet, ja tutkinta siirretään ratkaisemattomien henkirikosten arkistoon.Syksy 2015. Henkensä edestä pelkäävä nainen saa tekstiviestin: ”Minä saan olla ylpeä, että olen selviytynyt murhasta. Olen niitä harvoja, jotka ovat tehneet ratkaisemattoman.” Kun vihje kulkeutuu Turun poliisin selvittämättömien rikosten tutkintaryhmälle, se repii auki lähes 30 vuotta vanhan murhatutkinnan.Tuomas Rimpiläinen on tosirikoskirjailija ja rikostoimittaja. Hänen tosidekkarissaan kerronta on kuin salapoliisiromaanista, mutta kirjan jokainen yksityiskohta on totta.",
  "genres": [
    "Nonfiction",
    "True Crime",
    "Crime",
    "Finnish Literature"
  ],
  "author": "Tuomas Rimpiläinen",
  "average_rating": "3.73",
  "url": "https://www.goodreads.com/book/show/128431542-viking-sallyn-veriteko"
}