{
  "title": "Για την πατρίδα",
  "description": "\"Η πλοκή του μυθιστορήματος εκτυλίσσεται, στη βυζαντινή εποχή, και συγκεκριμένα τον 10ο αιώνα. Είναι η ιστορία δύο νέων, του Ασώτη Ταρωνίτη και του Αλέξιου Αργυρού, τους οποίους αιχμαλωτίζουν οι Βούλγαροι όταν καταλαμβάνουν τη Θεσσαλονίκη το 995. Το \"Για την Πατρίδα\" είναι το πρώτο μυθιστόρημα της Δέλτα. Το ενδιαφέρον της για τη συγγραφή ήταν στενά συνυφασμένο με αυτό που η ίδια αντιλαμβανόταν ως ανάγκη για τη διαπαιδαγώγηση των Ελληνοπαίδων. Διακηρυγμένος στόχος της παρέμεινε ως το τέλος της ζωής της να ξυπνήσει \"στα Ελληνόπαιδα όμορφα και μεγάλα ιδανικά\". Είναι, από αυτήν την άποψη, χαρακτηριστικοί οι δύο άξονες γύρω από τους οποίους στρέφεται το μυθιστόρημά της. Ο ένας είναι η φιλοπατρία και ο άλλος τα ευγενή αισθήματα που συνδέουν τους κεντρικούς ήρωες: η άδολη φιλία των δύο αγοριών και ο μέχρι αυτοθυσίας έρωτας των νεαρών ζευγαριών, της Μιροσλάβας και του Ασώτη, του Αλέξιου και της Θέκλας. Το \"Για την Πατρίδα\" γνώρισε ευμενή υποδοχή. Οι επιστολές που της στέλνουν ο Αλ. Πάλλης, ο Κ. Παλαμάς, ο Αργ. Εφταλιώτης, ο Μ. Τριανταφυλλίδης και ο Αλ. Δελμούζος είναι εγκωμιαστικές, αναγνωρίζοντας τη δύναμη της πλοκής, την ακρίβεια των γεγονότων και το πατριωτικό της αίσθημα. Σήμερα, εκατό χρόνια μετά την πρώτη του έκδοση, το \"Για την Πατρίδα\" διαβάζεται ακόμη ευχάριστα. Και αυτό γιατί είναι, όπως και όλα τα άλλα μυθιστορήματα της Δέλτα, ένα συνοπτικό μάθημα ιστορίας\".",
  "genres": [
    "Classics",
    "Historical Fiction",
    "Literature",
    "Childrens",
    "Adventure",
    "Fiction"
  ],
  "author": "Penelope Delta",
  "average_rating": "3.88",
  "url": "https://www.goodreads.com/book/show/6325303"
}