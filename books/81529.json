{
  "title": "Rubber",
  "description": "Rubber, de debuutroman van Madelon Székely-Lulofs (1899-1958), speelt op een rubberonderneming op Oost-Sumatra. Het is tevens de beschrijving van een cruciale tijd, waarin de Deliaanse planterssamenleving een duizelingwekkende ontwikkeling doormaakt en waarin - tot de crisis van 1929 - veel geld wordt verdiend en verteerd. Madelon Székely-Lulofs weet er alles van. Geboren in Soerabaja als dochter van een bestuurder trouwt ze met een rubberplanter. Ze komt als één van de eerste vrouwen in een internationale mannengemeenschap. Hoe die daarop reageerde, staat in Rubber. De grote verdienste van Madelon Székely-Lulofs is dat zij afstand kan nemen van de voor haar zo vertrouwde wereld. Zij verplaatst zich bovendien gemakkelijk in de stille verbijstering van de koelies en de inlandse bedienden met wie ze is opgegroeid. Rubber is een roman en een document tegelijk.Al voordat het boek in de handel is, voorziet de schrijfster dat haar onderwerp tumult zal geven. Ze krijgt gelijk. Mede door een lawine aan kritieken is Rubber meteen een bestseller. Rubber wordt in vijftien talen vertaald en verfilmd en is vanaf 1952 alleen nog verschenen in een sterk ingekorte versie. Ten onrechte, vandaar deze integrale uitgave.",
  "genres": [
    "Fiction"
  ],
  "author": "M.H. Székely-Lulofs",
  "average_rating": "3.88",
  "url": "https://www.goodreads.com/book/show/17233369-rubber"
}