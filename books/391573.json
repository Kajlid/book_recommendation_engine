{
  "title": "Aske i munden, sand i skoen",
  "description": "Aske i munden, sand i skoen er Per Pettersons debutbog fra 1987 og handler om den seksårige Arvid og hans verden. Arvid bor i en forstad til Oslo. Hans far arbejder på en skofabrik og hans mor er dansk og gør rent. Arvid tisser i sengen om natten og har mareridt om slanger og krokodiller. En dag bliver hans far hentet af en sort bil, for bedstefar er død, ligesom kongen og dompappen, og da Arvid ser et billede af moren som ung, forstår han at tiden går og så græder han og siger at han ikke vil blive en dag ældre. Barndomslandets mytologi består af kvindefængslet og Laden og typer som Fede og Bandini, italiener og kunstmaler. Vi befinder os sidst i halvtredserne og i begyndelsen af tresserne, der er kold krig og Cuba-krisen står for døren. En morgen siger klasselæreren til eleverne at de skal bede til Gud, for atomkrigen lurer og enden er nær.",
  "genres": [
    "Short Stories",
    "Fiction",
    "Scandinavian Literature",
    "Literary Fiction",
    "Historical Fiction",
    "Novella",
    "Audiobook"
  ],
  "author": "Per Petterson",
  "average_rating": "3.68",
  "url": "https://www.goodreads.com/book/show/9938953-aske-i-munden-sand-i-skoen"
}