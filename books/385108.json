{
  "title": "Dnevnik Marte Koen : okultna pozadina komunistickog pokreta u Jugoslaviji 1928-1988",
  "description": "Dim sa istorijskih zgarišta ideologija, bivših utopija „po meri čoveka“ očigledno nije posledica potrošenosti, već uzrok novog pogleda na „konačne“ istorijske istine. Krajem osamdesetih godina dvadesetog veka u Beogradu umire izvesna Marta Koen i sve bi ostalo kao slika bulevarski prepoznatljive stvarnosti, u psihološkom okviru socijalističkog malograđanstva, da se na sahrani ne pojavljuje krem tadašnjeg partijskog i državnog rukovodstva. Ko je zaista misteriozna gospođa? Ko je monah Nikodim, koji je optužen za podmetanje požara u Martinom stanu? Da li novinar dnevnog lista Borba Pavlović može od svega toga da napravi novinsku priču, koja u isto vreme neće biti i priča njegovog života – prečica do azila za umobolne.Previše pitanja na početku priče o arhivolšebnici, umetnici i kabalistkinji, poslednjoj dami belle époque i prvosveštenici boljševizma. Svet apsurda Basarine proze sa prezirom prema običnoj ljudskoj i istorijskoj logici, obrušava se na ovu epizodu šireći njen uticaj u svim poznatim i nepoznatim pravcima, otkrivajući lica i naličja života i teško dostupne istine.",
  "genres": [],
  "author": "Svetislav Basara",
  "average_rating": "3.73",
  "url": "https://www.goodreads.com/book/show/9458300-dnevnik-marte-koen"
}