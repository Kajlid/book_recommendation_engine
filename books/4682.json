{
  "title": "22-Pistepirkko",
  "description": "22-Pistepirkon 22-vuotisen uran kattava fakta- ja muistelmakirja kertoo kaunistelematta yhtyeen nousun pohjoispohjalaisesta autotallihirmusta rockin vuoden -82 voittajaksi ja aina näiden päivien kansainvälisesti arvostetuksi musiikkivaikuttajaksi. Räiskyvä merkkiteos sisältää runsaasti harvinaista kuvamateriaalia sekä ennenkuulumattomia tarinoita maailman turuilta ja härmärockin tantereilta. Muisteloissa on mukana myös joukko tärkeimpiä kotimaisia rocktekijöitä ja muita inspiraation lähteitä, kuten Jussi Raittinen, Atte Blom, Kauko Röyhkä, Pave Maijanen, Seppo Vesterinen ja Johnny Lee Michaels. \"Välillä joku kysyy, kuinka me edelleen jaksetaan soittaa. Jos vastaus ei käy ilmi tästä kirjasta, niin antaa olla. Tai no, tässä kuitenkin tämän aamun (15.12.2004 Göteborgissa) top 6 syytä: 1. Se on terveellistä. 2. Hauska herätä aamulla. 3. 22-PP pystyy voimistamaan positiivista energiaa ja on mukavaa välittää sitä eteenpäin. 4. Musiikki. 5. 22- ympärillä on monta ihmistä jotka tekee meistä onnellisia. 6. Boys need toys.\" - Asko Keränen \"Aivan kuten yhtyeen parhaimmat levyt, 22-pistepirkko -kirja on loputtoman huolellisesti työstetty sekä monissa ratkaisuissaan yllätyksellinen.\" - Jarkko Jokelainen, Helsingin Sanomat \"Opus on parhaita Suomessa toistaiseksi tehtyjä bändikirjoja.\" - Matti Komulainen, Turun Sanomat \"Puustisen haastattelut vievät kirjaa jäsennellysti eteenpäin. Kuorrutukseksi Puustisen teksti on saanut ulkoasun, joka hakee vertaistaan.\" - Santtu Palm, Aamulehti \"Tätä teosta tehtiin kuin Iisakin kirkkoa, mutta odotus kannatti. Lopputulos on onnistunut läpileikkaus omaperäisen yhtyeen kasvutarinasta. Hieno kirja hienosta bändistä.\" - Jyri-Jussi Rekinen, Rytmi",
  "genres": [],
  "author": "Viljami Puustinen",
  "average_rating": "4.28",
  "url": "https://www.goodreads.com/book/show/10417239-22-pistepirkko"
}