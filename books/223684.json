{
  "title": "Όλα τα φωτεινά μέρη",
  "description": "Ο Θίοντορ Φιντς έχει εμμονή με τον θάνατο. Κάθε μέρα σκέφτεται πώς θα μπορούσε να πεθάνει, αλλά κάθε μέρα ψάχνει –και καταφέρνει να βρει– και κάτι να τον κρατήσει εδώ, ζωντανό και ξύπνιο.Η Βάιολετ Μάρκυ ζει για το μέλλον, μετρώντας τις μέρες μέχρι να αποφοιτήσει από το σχολείο, όταν θα μπορέσει επιτέλους να ξεφύγει από τη μικρή πόλης της Ιντιάνα όπου ζει, αλλά και να ξεπεράσει τη μεγάλη θλίψη που της προκαλεί ο θάνατος της αδερφής της.Όταν ο Φιντς και η Βάιολετ συναντιούνται στο καμπαναριό του σχολείου, έξι ορόφους πάνω από το έδαφος, κανείς δεν είναι σίγουρος ποιος έσωσε ποιον. Και όταν αυτό το απροσδόκητο δίδυμο αναλαμβάνει μια σχολική εργασία για τα σημαντικά μέρη της Ιντιάνα, οι δυο τους πηγαίνουν, όπως λέει ο Φιντς, όπου τους βγάλει ο δρόμος: στα μεγάλα, στα μικρά, στα περίεργα, στα όμορφα, στα άσχημα, στα μοναδικά – ακριβώς όπως η ζωή.Πολύ σύντομα ο Φιντς μπορεί να είναι ο εαυτός του μόνο κοντά στη Βάιολετ – ένας αστείος τύπος, με αυτοπεποίθηση, που ξεχειλίζει από ζωή. Καθόλου φρικιό τελικά. Και μόνο με τον Φιντς μπορεί η Βάιολετ να σταματήσει να μετράει τις μέρες που περνούν και να αρχίσει να τις ζει. Αλλά όσο μεγαλώνει ο κόσμος της Βάιολετ, τόσο μικραίνει ο κόσμος του Φιντς.Το βιβλίο είναι μια συγκινητική, ειλικρινής ιστορία μιας αγάπης, μιας ζωής γεμάτης και δύο εφήβων που συναντιούνται στο χείλος του γκρεμού.",
  "genres": [
    "Young Adult",
    "Romance",
    "Contemporary",
    "Fiction",
    "Mental Health",
    "Realistic Fiction",
    "Mental Illness"
  ],
  "author": "Jennifer Niven",
  "average_rating": "4.12",
  "url": "https://www.goodreads.com/book/show/33306760"
}