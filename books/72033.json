{
  "title": "Άψινθος",
  "description": "Το νέο ποιητικό βιβλίο του Μιχάλη Γκανά, \"Άψινθος\", συνομιλεί με την \"Αποκάλυψη του Ιωάννου\" απ' όπου αντλεί και τον τίτλο του. \"Άψινθος\" λέγεται ο αστέρας που έπεσε στη γη και δηλητηρίασε \"το τρίτον\" των πόσιμων υδάτων \"και πολλοί των ανθρώπων απέθανον εκ των υδάτων ότι επικράνθησαν\". Από την \"Αποκάλυψη\" ο ποιητής έλκει και μια σειρά από στίχους, βιβλικά κλειδιά που ανοίγουν την εσχατολογική προοπτική ενός σκοτεινού κόσμου, του δικού μας σύγχρονου κόσμου. Πρόκειται για μια ποιητική σύνθεση με δύο ενότητες: Στην πρώτη ενότητα το χθες με το σήμερα εναλλάσσονται, μέσα σε μια ατμόσφαιρα ενός επικείμενου ή συντελεσθέντος κατακλυσμού, με άτιτλα ποιήματα δεξιά και φράσεις από την \"Αποκάλυψη\" αριστερά. Στη δεύτερη ενότητα κυριαρχεί η ανάκληση αγαπημένων προσώπων - τεθνεώτων και ζώντων - σε έναν προσωπικό, εξομολογητικό τόνο. Εδώ, λοιπόν, κοντά στο τέλος των ημερών \"Αν είναι να μιλήσει κάποιος ας πει για την αγάπη\" και την ιαματική σιωπή της.",
  "genres": [
    "Poetry"
  ],
  "author": "Μιχάλης Γκανάς",
  "average_rating": "4.17",
  "url": "https://www.goodreads.com/book/show/16117161"
}