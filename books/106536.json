{
  "title": "Perkeros",
  "description": "Luonnonlait, ne ovat pelkkää musiikkia, koko universumi on vain äänen värähtelyä!Itsetunto-ongelmainen perfektionisti Akseli yrittää luotsata avantgardistista metallibändiään Perkerosta, mutta henkinen lukko vääntää kielet epävireeseen. Musiikkinarkkarista (Akseli), ikivanhasta hipistä (Kervinen), taideopiskelijasta (Lilja) ja karhusta (Karhu) koostuva yhtye ei näytä pysyvän kasassa edes roudarinteipillä, Akselin riitasointuisesta parisuhteesta puhumattakaan.Pumppu saa silti tilaisuuden näyttää kyntensä Rocktoberfestissä, kun mukaan löytyy kultakurkkuinen kebabinleikkaaja Aydin. Lisäksi syvällä sävelissä elävälle Akselille alkaa selvitä musiikin salaperäinen voima, joka voi olla avain kauniisiin tai kammottaviin, nuottiviivaston ulkopuolelta esiin ryömiviin asioihin.Perkeros on muusikoiden keskinäisistä kemioista ammentava, rocktrivian ja okkultismin sävyttämä verbaalis-visuaalinen tuplabasaritykitys. JP Ahonen ja KP Alare ovat molemmat jo bändiunelmansa haudanneet. Ahonen tunnetaan Villimpi Pohjola- ja Puskaradio-stripeistään, Alare toimii graafikkona ja kuvittajana.",
  "genres": [
    "Graphic Novels",
    "Comics",
    "Fantasy",
    "Horror",
    "Music",
    "Fiction",
    "Graphic Novels Comics"
  ],
  "author": "J.P. Ahonen",
  "average_rating": "3.81",
  "url": "https://www.goodreads.com/book/show/18456922-perkeros"
}