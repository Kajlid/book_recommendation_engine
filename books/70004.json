{
  "title": "I taket lyser stjärnorna",
  "description": "\"Sakke är så jävla jävla jävla snygg där han står med det svarta håret och luvtröjan. Han har till och med lite skäggstubb.\"Jenna ägnar massor av tid åt att smyga på Sakke, titta på Sakke, tänka på Sakke, planera hur hon ska stöta ihop med Sakke liksom av en slump. Jennas bästis Susanna tycker att hon är jobbig, vill helst vara i stallet men följer med ändå. När Jenna bestämmer sig för att sluta rida får de allt mindre gemensamt. Avskyn för skolans snyggaste tjej, Ullis, som bara råkar gå i deras klass är snart det enda de kan enas om. Men Ullis bor granne med Jenna och kanske förstår hon mer än Susanna någonsin gjort – om Jennas mamma, om att vara den som alltid lagar middag och städar och om att vara den som alltid tar hand om.Ullis mamma är alkis, Jennas är sjuk, svårt sjuk.Jenna Wilson är tretton år och i taket i hennes rum har hon och mamma klistrat upp stjärnor som lyser i mörkret. Det ingen vet är att under en speciell stjärna har Jenna gömt en dikt.\"Om du dör mamma, då tar jag livet av mig.\"Ungdomsroman om det svåraste svåra – en mamma som är döende i cancer, om att vara stark och svag på samma gång, om att ingenting blir riktigt som man trott och om den första kärleken på blodigt allvar som ingen annan kan förstå.",
  "genres": [
    "Young Adult",
    "Swedish Literature",
    "Contemporary",
    "Fiction",
    "Sweden",
    "School",
    "Read For School"
  ],
  "author": "Johanna Thydell",
  "average_rating": "3.52",
  "url": "https://www.goodreads.com/book/show/1606730.I_taket_lyser_stj_rnorna"
}