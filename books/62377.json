{
  "title": "Hula Lou",
  "description": "Finn Eng har havnet på sykehjem. Eli Berg Johansen, Finns niese, finner stadig nye unnskyldninger for ikke å besøke ham. Men hun må jo dra. Onkel Finn har betydd mye for henne, han har levd et liv ingen i familien eller hjembygda forstår seg på, og ingen har villet vite av. Han dro til sjøs som 15-åring, og han var ofte borte i årevis.Eli minnes møtene med onkelen. Sommeren hun var sju år, og moren var innlagt for å ta mandlene. Sommeren hun var 15, og onkel Finn hadde med seg Jimmy Olsen, og de tre overnattet i låven og snakket seg gjennom nettene. Om livet til sjøs. Om kjærligheten Finn skulle vende tilbake til. Om Silk Lady Bar i Pearl City på Hawaii. Om Hula Lou.Gjennom en mosaikk av fortellinger om familien prøver Eli å danne seg et sannferdig bilde av onkel Finn, en mann som aldri fant sin plass. Samtidig får vi gjenkjennelige glimt av småbyer og bygdesamfunn på Østlandet samt overbevisende skildringer av sjømannslivet i 50 til 70-årene.",
  "genres": [],
  "author": "Wenche-Britt Hagabakken",
  "average_rating": "3.58",
  "url": "https://www.goodreads.com/book/show/15767758-hula-lou"
}