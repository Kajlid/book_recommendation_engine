{
  "title": "La lunghissima notte di Portospada",
  "description": "La pacifica esistenza di Portospada, situata nell'Arcipelago dei Quattro Giorni, viene scossa da un evento inquietante: le ore di luce man mano diminuiscono finché la popolazione rischia di precipitare nel buio assoluto. È il Supremo Maestro di Stregoneria Ignazio Quantici a scoprire che il fenomeno ha a che fare con un'antica maledizione di cui neppure lui immagina la portata: Nero de la Loah, il sanguinario pirata che per cinquant'anni è stato costretto all'esilio al largo di Portospada, ha infatti trovato nella strega Jais una potente alleata e si prepara a tornare da dittatore. Ci vorrà il coraggio di tutti - compresi i tanti gatti che popolano le strade e i vicoli della città - per scongiurare la catastrofe. Il fioraio Giglio, la gattara Vanessa, la vecchia ereditiera Florabella, il celebre cartografo Giacomo Ognimondo e l'anziano ex pirata Flink il Monco, assetato di un ultimo soffio di avventura, sono i protagonisti del riscatto. Accanto a loro Biagio del Mare, all'epoca giovanissimo giornalista del \"Bollettino di Portospada\" con l'ambizione di diventare il più grande scrittore di ogni epoca e luogo. Ed è proprio Biagio, anni e anni dopo, ormai ottuagenario, a raccontare, con la sua penna sempre ironica e irriverente, la storia della sua città e degli abitanti dell'Arcipelago perché non se ne perda la memoria.",
  "genres": [],
  "author": "Paolo Valentino",
  "average_rating": "4.00",
  "url": "https://www.goodreads.com/book/show/20321076-la-lunghissima-notte-di-portospada"
}