{
  "title": "Jehanne",
  "description": "1425. Frankrijk is verwikkeld in de Honderdjarige Oorlog met Engeland. Als op een dag de Engelsen Domremy binnenvallen en een spoor van verkrachting en vernieling achterlaten, maakt de dertienjarige Jehanne de verschrikkingen van de oorlog voor het eerst van dichtbij mee. Een paar dagen later overkomt haar iets wonderlijks: ze hoort een stem die haar vertelt dat zij degene is die Frankrijk van de vijand zal verlossen. Zonder dat iemand het weet, trekt Jehanne naar het hof van de kroonprins van Frankrijk en belooft hem dat zij hem naar Reims zal brengen waar hij tot koning gekroond zal worden. Bovendien zal zij het leger leiden dat Orléans moet ontzetten. Aanvankelijk stuit Jehanne op veel verzet en ongeloof, maar geleidelijk aan wint ze het vertrouwen van de prins en het volk. Geleid door de stemmen weet Jehanne haar goddelijke opdracht te volbrengen. Plotseling zwijgen de stemmen in haar hoofd, maar Jehanne kan niet geloven dat haar opdracht voltooid is - er moeten nog zoveel steden bevrijd worden van de Engelsen! Ze besluit niet terug te keren naar Domremy, maar de koning en zijn leger te blijven dienen. De gebeurtenissen nemen echter een fatale wending als Jehanne tijdens de bevrijding van Compiègne gevangen wordt genomen en wordt uitgeleverd aan de Engelsen. Jehanne is de geschiedenis ingegaan als Jeanne d'Arc. In dit boek lees je haar waargebeurde, tragische levensverhaal.",
  "genres": [
    "Historical Fiction",
    "Young Adult",
    "Historical",
    "Childrens",
    "Fiction",
    "Dutch Literature",
    "Medieval"
  ],
  "author": "Simone van der Vlugt",
  "average_rating": "3.79",
  "url": "https://www.goodreads.com/book/show/7556394-jehanne"
}