{
  "title": "Michael Monroe",
  "description": "Michael Monroe on Suomen rocktaivaan sokaisevin tähti, multi-instrumentalisti ja superstarojen esikuva, joka singahti maailmanlaajuiseen kulttisuosioon Hanoi Rocksin keulakuvana ja kiertää nyt maailmaa timantinkovan bändinsä kanssa nälkäisempänä kuin koskaan.Koko elämänsä ajan Monroe on ollut sopeutumaton oman tien kulkija, joka seuraa sisäistä tähteään silloinkin kun maailma näyttää hamaraa. Ulkopuolisten päähänpotkijoiden lisäksi selkäänpuukottajia on löytynyt bändikavereista, managereista ja levy-yhtiöväestä, ja kosmos on koulinut poikaansa kovin käsin. Rakastetun ja ystävien kuolemat, huumeongelmat ja kompromissittoman elämäntavan tuoma krooninen köyhyys ovat koetelleet Monroeta, mutta katuojassa kahlatessaankin hän on aina katsonut tähtiin.Laserintarkka elämäkerta kertoo, miten Matti Fagerholmin tuhkista puristui Michael Monroe: suurisydäminen sivullinen, rauhaa rakastava rockräyhähenki, hävytön romantikko, vaarallinen kukkaislapsi, sensitiivinen katujätkä, rock'n'roll-dekadenssia uhkuva streittari, elävä legenda. Monroe paljastaa rehellisesti pelikätensä ja avautuu muun muassa korkeampien tietoisuuden tasojen tavoittelusta, suhteestaan läheisiinsä, menetyksistään.Ari Väntänen on toimittaja ja muusikko, joka on kirjoittanut poikkeuksellisen ylistetyn historiikin Hanoi Rocks - All Those Wasted Years.Michael Monroen virallinen sivu:www.michaelmonroe.com",
  "genres": [
    "Biography",
    "Music",
    "Nonfiction",
    "Finnish Literature"
  ],
  "author": "Ari Väntänen",
  "average_rating": "3.76",
  "url": "https://www.goodreads.com/book/show/13044271-michael-monroe"
}