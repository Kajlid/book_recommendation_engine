{
  "title": "La predestinata",
  "description": "Maya Fox ha scoperto di avere un potere inquietante: la capacità di dialogare con l'aldilà. Ha solo cinque giorni di tempo per imparare a conviverci. E per salvarsi la pelle. Perché un killer folle e implacabile è scappato di prigione e la cerca: la sua missione deve essere conclusa nella notte di Halloween. Di chi si può fidare Maya nella sua lotta contro il tempo? Di una medium inquietante e troppo presente? Di un oscuro professore a capo di una setta segreta? O di un ragazzo bellissimo e misterioso, che la insegue, la vuole e la respinge? Circondata dal suo gruppo di amici, da una madre distratta e impegnata e da un padre che, dall'aldilà, farà di tutto per proteggerla, Maya dovrà affrontare il suo destino. E una profezia misteriosa, che si avvererà solo nel 2012. Maya è l'unica a possedere la chiave per decifrare il mistero e salvare se stessa. E l'umanità intera.Nero come una notte senza stelle e come il trucco che incornicia lo sguardo di Maya. Dolce come il sapore del sangue o come un abbraccio che non ti lascia mai solo. La predestinata è un libro che graffia e accarezza fino all'ultima pagina, quando la follia di un killer e la potenza dell'amore si incroceranno prepotentemente segnando per sempre il destino di Maya.",
  "genres": [
    "Fantasy",
    "Young Adult",
    "Romance"
  ],
  "author": "Silvia Brena",
  "average_rating": "3.24",
  "url": "https://www.goodreads.com/book/show/9744753-la-predestinata"
}