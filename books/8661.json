{
  "title": "De weg van de slang ~ De schoonheid van Merab ~ Bathseba",
  "description": "DE WEG VAN DE SLANG begint met een bericht over een aardverschuiving in Noord-Zweden. De verteller bungelt met zijn benen in de bij die aardverschuiving ontstane kloof en begint zijn verhaal over de mensen die daar eens leefden, aan het eind van de vorige eeuw. Met groot raffinement laat Lindgren de ongeletterde verteller zijn verhaal - hoe de ene mens de andere uitbuit en te gronde richt - als een soort vraag aan God richten.DE SCHOONHEID VAN MERAB De verteller van deze onvergetelijke verhalen is Molin, een mislukt kleermaker die zijn beroep eraan geeft om wandkleden te gaan borduren met bijbelse spreuken erop. Op zijn tochten langs boerderijen en dorpen in de streek verkoopt hij die kleden en vertelt aan iedere klant zijn verhaal. Molins vertellingen gaan over de worsteling van eenlingen met de natuurkrachten, het geloof, de liefde, ziekte, dood en vooral over het respect voor en de kracht van woorden en het Woord.In BATHSEBA vertelt Torgny Lindgren op zijn onnavolgbare en schokkende manier het verhaal van koning David en diens liefde voor de oogverblindende Bathseba. Bovendien geeft hij een messcherpe analyse van de machtsverhoudingen aan het hof van deze legendarische koning van Judea, de overwinnaar van de reus Goliath en de dichter van de psalmen. Een volkomen actueel verhaal over liefde, macht en overleven.",
  "genres": [],
  "author": "Torgny Lindgren",
  "average_rating": "4.29",
  "url": "https://www.goodreads.com/book/show/10796244-de-weg-van-de-slang-de-schoonheid-van-merab-bathseba"
}