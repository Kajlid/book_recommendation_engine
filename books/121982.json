{
  "title": "Nattskolen",
  "description": "Årets roman fra Karl Ove Knausgård, «Nattskolen», inngår i det store Morgenstjernen-verket som åpnet med romanen «Morgenstjernen» i 2020, og som videre består av «Ulvene fra evighetens skog» (2021) og «Det tredje riket» (2022). «Nattskolen» begynner i 1985, da en ung mann fra Norge flytter til London for å studere fotografi. Han heter Kristian Hadeland, og han er ambisiøs, ærgjerrig og skånselløs av natur. Vi følger hans første år i storbyen, gjennom mange nederlag, men også noen viktige møter. Særlig betydningsfull skal den ti år eldre nederlenderen Hans vise seg å bli. Hans er besatt av teknologi, fra fotografiet og grammofonens spede begynnelse til datamaskinenes langsomme overtakelse av virkeligheten. Samtidig treffer Kristian også Vivian, som er teaterregissør og som skal sette opp Doktor Faustus av Christopher Marlowe, en forestilling hun ber Kristian om å ta bilder for. I romanens andre del møter vi Kristian igjen fireogtyve år senere, da han er en framgangsrik kunstner med en større retrospektiv utstilling i New York på trappene. Han har nådd sine mål, men til hvilken pris? «Nattskolen» er en roman om hvordan kunst skapes, og om hvordan menneskeliv ødelegges. Det er en roman om de kreftene som omgir oss, både de mørke og lyse, og om et menneskes oppgang og fall.",
  "genres": [
    "Fiction",
    "Roman",
    "Magical Realism",
    "Contemporary",
    "Novels"
  ],
  "author": "Karl Ove Knausgård",
  "average_rating": "4.37",
  "url": "https://www.goodreads.com/book/show/197851917-nattskolen"
}