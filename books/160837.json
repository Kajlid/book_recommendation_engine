{
  "title": "Die van die van u",
  "description": "Een verrassende nieuwe kijk op het werk van Annie M.G. Schmidt, gekozen en gepresenteerd aan de vooravond van het zeventigjarig bestaan van Uitgeverij Van Oorschot in 2015.In 'Die van die van u' is voor de eerste keer geen onderscheid gemaakt tussen Schmidts gedichten voor kinderen en volwassenen. Het resultaat is even verrassend als aanstekelijk.'Dankzij jou en jullie jubileumboek ben ik nu ingelijfd bij de literatuur, althans dat zegt men algemeen. Ik voel me de bejaarde hoer die plotseling op visite mag bij de streng calvinistische familie. Ze zijn vriendelijk.'Dit aardige, korte en prachtig-venijnige briefje schreef Annie M. G. Schmidt aan uitgever Geert van Oorschot kort na de verschijning in 1985 van de bundel Gedichten, waaraan zij meewerkte. Hij bevatte een keuze uit eigen werk van zes dichteressen die de uitgever de moeite waard vond. De andere vijf waren Elisabeth Eybers, Fritzi Harmsen van Beek, Judith Herzberg, Hanny Michaelis en M. Vasalis.Aan de vooravond van het zeventigjarig bestaan van Uitgeverij Van Oorschot in 2015 verschijnt nu, dankzij de erven Schmidt en collega-uitgeverij Querido, voor één keer een keuze uit haar werk die, naar het befaamde citaat van Simon Carmiggelt, is 'gedundrukt door Van Oorschot'.[Source: http://www.vanoorschot.nl/winkel/verh...]",
  "genres": [
    "Poetry",
    "Fiction"
  ],
  "author": "Annie M.G. Schmidt",
  "average_rating": "4.40",
  "url": "https://www.goodreads.com/book/show/23454574-die-van-die-van-u"
}