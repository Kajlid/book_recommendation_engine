{
  "title": "Politiikka Suomessa",
  "description": "\"Kaikista joidenkin ihmisten arkea häiritsevistä murheista ja pulmista ei tule poliittisten päätöselinten esityslistoilla työstettäviä poliittisia ongelmia - häiritsivätpä nämä asiat joitakin yksilöitä miten paljon tahansa. Ongelmat eivät politisoidu itsestään, vaan ne pitää jonkin poliittisen toimijan politisoimalla politisoida.\" Näin kirjoittaa professori Matti Wiberg teoksensa esipuheessa. Politiikan välttämättömyys kumpuaa ihmiselämän kollektiivisesta luonteesta: elämme ryhmissä, joiden on päätettävä, miten niukkoja voimavaroja käytetään, miten muihin ryhmiin suhtaudutaan ja miten tulevaisuutta suunnitellaan. Vallitsevan tilanteen muuttamiseen tarvitaan valtaa aivan samoin kuin sen pysyttämisessä nykyisessäkin. On poliittinen päätös, kenen kanta missäkin vaiheessa ratkaisee lopputuloksen. Uutuuskirjassa eritellään sekä virallisia että epävirallisia vallan tyyssijoja ja kuvaillaan käytännönläheisin esimerkein, millä tavalla valtaa Suomessa käytetään. Matti Wiberg on Turun yliopiston teräväkynäinen valtio-opin professori, joka on julkaissut 30 teosta, yli 180 tieteellistä artikkelia ja kirjan lukua sekä sadoittain kirja-arvosteluja ja lehtikirjoituksia.",
  "genres": [
    "Politics"
  ],
  "author": "Matti Wiberg",
  "average_rating": "3.17",
  "url": "https://www.goodreads.com/book/show/15839956-politiikka-suomessa"
}