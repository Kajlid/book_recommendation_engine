{
  "title": "Memoires van een antisemiet",
  "description": "De hoofdfiguur uit Memoires van een antisemiet is geboren in Czernowitz, in het verre oosten van het Oostenrijkse-Hongaarse rijk, in een Duitstalige familie die hem het antisemitisme met de paplepel ingeeft. Maar joden uit de weg gaan in dit gedeelte van Europa is moeilijk. Met joodse leeftijdsgenoten op de ijsbaan lukt dan nog net, maar de verlokkingen van een bekoorlijk joodse weduwe uit Boekarest kan hij niet weerstaan. In Wenen belandt hij in de armen van de verleidelijke Minka, die hem ook meteen introduceert in het opwindende joodse intellectuele leven van de hoofdstad. We schrijven 1938 en Hitler staat op het punt Oostenrijk binnen te marcheren...In deze vrij op zijn eigen leven geïnspireerde roman schrijft Gregor von Rezzori buitengewoon zinnelijk over de verloren wereld van Oostenrijk-Hongarije - waar het antisemitisme verre van politiek en zo vanzelfsprekend was als zuurstof in de lucht. Een fijnzinnige, humoristische en verontrustende roman.Gregor von Rezzori (1914-1998) wordt in één adem genoemd met een van de grootste schrijvers in de Duitse literatuur, Joseph Roth, en wordt algemeen beschouwd als een van de scherpzinnigste geesten van de verdwenen cultuur van Oostenrijk-Hongarije. Zijn werk is in alle grote talen vertaald.",
  "genres": [
    "Fiction",
    "Historical Fiction",
    "German Literature",
    "20th Century",
    "Literature",
    "Jewish",
    "Romania"
  ],
  "author": "Gregor von Rezzori",
  "average_rating": "4.07",
  "url": "https://www.goodreads.com/book/show/18788884-memoires-van-een-antisemiet"
}