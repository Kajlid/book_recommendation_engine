{
  "title": "Il circo",
  "description": "Un aldilà fatto di stazioni sotterranee che portano il nome di famose opere pittoriche, popolato da anime perse che, in attesa di ricevere un ignoto messaggio, si nutrono di gelatina verde e guardano i sogni dei vivi come fossero film. Qui, per poter svelare il mistero celato nei ricordi di un'antica famiglia di circensi, Lucia - viva tra i morti - deve trovare il coraggio di chiedere alla madre defunta: Com'è, quando si muore? Si ha allora l'impressione che a rispondere - a Lucia, a noi - sia una donna che il momento del trapasso lo ha vissuto veramente. Una storia sulla forza redentrice della comunicazione, in cui non a caso ogni parola nasconde un duplice significato; un viaggio fuori dal tempo in un dopo-morte che sovverte qualsiasi immaginario escatologico canonizzato. Dal confronto tra le antiche ombre smarrite e la memoria dei vivi emerge tutto il paradosso di un'umanità imprigionata entro i limiti dei cinque sensi ma proiettata al contempo a un passo dall'inesprimibile, dall'inconcepibile. Un salto nell'ignoto (tra i morti di Miranda Mellis, i ciechi veggenti del Circo) concesso all'uomo dalla sconfinata portata della metapercezione e della rappresentazione simbolica.\"Ma di quale altro strumento di conoscenza può disporre un uomo se non dello strumento di conoscenza umano? Anche in quel cosiddetto 'aldilà', non ero forse rimasta umana?\"\"Le opere di Miranda Mellis sono storie di fantasia in senso inverso, storie in cui la realtà squarcia il campo della fiction. Come ha detto Lacan, il reale è l'impossibile\".3:AM Magazine\"Il circo è pervaso di echi kafkiani, dal tono burocratico della voce narrante ai fantasmi che aspettano di ricevere oscuri messaggi\".David Winters",
  "genres": [],
  "author": "Miranda Mellis",
  "average_rating": "4.22",
  "url": "https://www.goodreads.com/book/show/44334163-il-circo"
}