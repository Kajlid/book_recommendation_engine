{
  "title": "Major i Helena: Priča o vojniku koji se nije predao",
  "description": "Kada je slučaj Helene Vuković, penzionisanog majora Vojske Srbije, izašao u javnost, mnogi su se začudili. Zapitali su se: Kako to major, Srbin, otac četvoro dece, pa žena?!Mnogi su pomislili da je u pitanju još jedna od prevara kojima obiluje Srbija, te da Helena to radi samo zbog para. Oni upućeniji u LGBT pitanje su slavili njenu pobunu protiv sistema kao potez koji ruši sve rodne stereotipe u patrijahalnoj Srbiji.Sve ovo možete videti čitajući „Majora i Helenu“. Najveći uspeh Maje Bekčić-Petrović, autorke Helenine biografije, je što nam u potpunosti približava Helenin lik i njen životni okršaj sa samom sobom. Knjiga je prepuna divnih scena, i veselih i tužnih, koje udahnjuju život ne samo glavnom liku, već čitavoj jednoj zajednici. Nekoliko scena (poseta Helene majci u staračkom domu, smrt njenog oca, autovanje i razvod sa ženom) kod mnogih će izazvati knedle u grlu, a ako ste emotivnije dušice slobodno pripremite i maramice.Poseban kvalitet ove knjige koja se čita u jednom dahu je i to što se vidi da autorka voli sve likove koji se u njoj pojavljuju. Koliko god grešili i bili grubi u pojedinim trenucima autorka ne daje svoj vrednosni sud o njima niti pokušava da ih oboji.",
  "genres": [],
  "author": "Maja Bekčić Petrović",
  "average_rating": "4.83",
  "url": "https://www.goodreads.com/book/show/33546315-major-i-helena"
}