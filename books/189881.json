{
  "title": "Diceria dell'untore",
  "description": "Diceria: Discorso per lo più non breve, detto di viva voce; poi anche scritto e stampato... Di qualsiasi luogo dire, sia con troppo artifizio, sia con poca arte... Il troppo discorrere intorno a persona o cosa... - Untore: dispensatore et fabbricatore delli onti pestiferi, sparsi per questa Città, ad estinzione del popolo... Dedicato, a chi lo sa.Nel 1946, in un sanatorio della Conca d'oro – castello d'Atlante e campo di sterminio - alcuni singolari personaggi, reduci dalla guerra, e presumibilmente inguaribili, duellano debolmente con se stessi e con gli altri, in attesa della morte. Lunghi duelli di gesti e di parole; di parole soprattutto: febbricitanti, tenere, barocche - a gara con il barocco di una terra che ama l'iperbole e l'eccesso. Tema dominante, la morte: e si dirama sottilmente, si mimetizza, si nasconde, svaria, musicalmente riappare. E questo sotto i drappeggi di una scrittura in bilico fra strazio e falsetto, e in uno spazio che è sempre al di qua o al di là della storia - e potrebbe anche simulare un palcoscenico o la nebbia di un sogno... «Ingegnoso nemico di se stesso», finora sfuggito a ogni tentazione e proposta di pubblicare, uomo, insomma, che ha letto tutti i libri senza cedere a pubblicarne uno suo, Gesualdo Bufalino è con questa Diceria al suo primo libro. Scritta negli anni, come lui dice, «della glaciazione neorealista», questa contemplazione viene alle stampe in un tempo meno gelido, più sciolto e più libero perché sia giustamente apprezzata.",
  "genres": [
    "Fiction",
    "Italian Literature",
    "Italy",
    "Classics",
    "Novels",
    "Literature",
    "Historical Fiction"
  ],
  "author": "Gesualdo Bufalino",
  "average_rating": "4.02",
  "url": "https://www.goodreads.com/book/show/2665680-diceria-dell-untore"
}