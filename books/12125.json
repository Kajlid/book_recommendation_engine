{
  "title": "Missä kuljimme kerran",
  "description": "Komea historiallinen romaani henkii kertomisen iloa ja voimaa - kuvaus modernin ihmisen synnystä, elämänjanon ja elämänpettymyksen tiestä.Tarina monen suvun ja sukupolven kohtaloista vuodesta 1905 aina talvisodan kynnykselle, vuodenvaihteeseen 1938–1939. Kjell Westö todistaa olevansa ihmiskuvaajana omaa luokkaansa. Hän liikkuu sujuvasti työläisten hellahuoneissa ja rikkaiden salongeissa, Vallilan kapakoissa ja kesäisen Hangon tenniskentillä, punaisten valtaamassa pääkaupungissa ja ylhäisön illallisilla.Tarinan keskeisiä hahmoja ovat kaasulyhdynsytyttäjä Enok Kajanderin ja hänen vaimonsa Vivanin poika Allu sekä Eccu Widing, jonka isä Jali on harrastevalokuvaaja ja johtajana rautatiehallituksessa, äiti Atti yläluokan kaunotar, jonka hermot reistailevat. Lucie Lilliehjelm vastustaa aikansa ahtaita moraalisääntöjä, Ivar Grandellin elämää ohjaa aatteen palo.Kjell Westö on tutkinut pääkaupungin ja Suomen historiaa vuosikausia. Tuloksena on ehtymätön tarinoiden aarrearkku. Missä kuljimme kerran on myös rakkaudentunnustus Helsingille.",
  "genres": [
    "Fiction",
    "Finnish Literature",
    "Historical Fiction",
    "Historical",
    "Swedish Literature",
    "Classics",
    "War"
  ],
  "author": "Kjell Westö",
  "average_rating": "3.96",
  "url": "https://www.goodreads.com/book/show/1109962.Miss_kuljimme_kerran"
}