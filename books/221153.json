{
  "title": "Eline Vere",
  "description": "Eind december 1887 begon Couperus aan Eline Vere, zijn debuut als romanschrijver, ‘in een wanhoop over mijn poëzie, die ik voelde sombreeren en toch zoo lief had, in een bui van kan-me-niet-bommen, om eens een langen roman te schrijven - lang à la Tolstoi - voor het groote publiek, en dien de jonge meisjes, waarmeê ik flirtte, aardig zouden vinden! Dat is de geschiedenis van Eline Vere.’Eline Vere, dat als ondertitel Een Haagsche roman droeg, werd als feuilleton in 119 afleveringen gepubliceerd in Het Vaderland van juni tot en met december 1888. In 1889 verscheen de eerste druk, bij P.N. van Kampen & Zoon te Amsterdam. De roman had groot succes bij de lezers en bij de critici. Couperus werd er op slag mee beroemd. Eline Vere is zijn meest populaire en best verkochte roman geworden. Tijdens zijn leven werd het boek acht maal herdrukt. In 1892 verscheen een Engelse vertaling.In later jaren zou Couperus zich een enkele maal kritisch uitlaten over Eline Vere, maar toch is hij een zwak blijven houden voor deze eerstgeborene: ‘er is heel de fraicheur van de jeugd in... Eline zelve was voor mij een teedere liefde...’",
  "genres": [
    "Classics",
    "Fiction",
    "Dutch Literature",
    "Literature",
    "19th Century",
    "Historical Fiction",
    "School"
  ],
  "author": "Louis Couperus",
  "average_rating": "3.75",
  "url": "https://www.goodreads.com/book/show/3282045-eline-vere"
}