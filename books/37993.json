{
  "title": "Verhalen uit duizend en een nacht; Deel 12 van 16",
  "description": "Sommige van de Verhalen Van Duizend-en-één Nacht zijn universeel zo bekend geworden dat sporen ervan tot op de huidige dag in het dagelijks leven merkbaar zijn gebleven. Spreekt de folder van het reisbureau, gespecialiseerd in trips naar het Oosten, of ‘het morgenland’, wat mooier klinkt, niet altijd in ‘sprookjesachtige’ termen, die refereren aan ‘het rijk van kaliefen en pasha’s’, ‘daar waar uw droom van duizend-en-één nacht in vervulling gaat’? De fabrikant van kamerbrede vloerbedekking heeft het nog altijd over ‘wondertapijt’. Een mannetje op een vliegende mat is het herkenningsteken van een Oosterse luchtvaartmaatschappij. Een andere luchtvaartmaatschappij voert het vliegende paard in zijn embleem. Een lampenfabriek adverteert met de beeltenis van Aladdin. Een uit een fles ontsnappende geest symboliseert het gemak en de kracht van een schoonmaakmiddel. Een vrouwenprogramma op de radio heeft jarenlang ‘Sheherazade’ geheten. Een jeugdboek zal in vele gevallen nog wel ‘De veertig rovers’ worden genoemd en hoe ontelbaar vele bezitters van een pleziervaartuig hebben hun hulkje ‘Sindbad’ gedoopt ...Zo zijn vele van deze verhalen tot symbool gereduceerd. Lees opnieuw het verhaal achter het symbool.Dit is het twaalfde deel: het boek van de zevenhonderdvijfenzeventigste tot de achthonderdveertiende nacht.",
  "genres": [],
  "author": "Anonymous",
  "average_rating": "0.00",
  "url": "https://www.goodreads.com/book/show/13162792-verhalen-uit-duizend-en-een-nacht-deel-12-van-16"
}