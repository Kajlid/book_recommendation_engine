{
  "title": "Küçük Pıtırcık",
  "description": "Sekiz kitaptan oluşan bu dizinin yazarı Goscinny, arkasında birbirinden güzel yapıtlar bırakarak, 1978 yılında öldü. Yazarken hep ünlü çizerlerle çalıştı. Ünlü Red Kit'i yaratan ve çizen Morris, bir ara Goscinny ile tanıştı. O günden sonra da Red Kit'i hep Goscinny yazdı. Morris de çizdi. Red Kit'in asıl ünü bu buluşmadan sonradır. Red Kit, bu kahramana Türkiye'de takılan bir addır. Özgün adı Lucky Luke'tur. Goscinny, daha sonra yine hepimizce bilinen ünlü Asteriks'i yarattı. O da çok sevilen bir dizi oldu. Ama Goscinny'nin en büyük yapıtı Pıtırcık'tır. Pıtırcık adı da Türkiye'de takılmıştır. Onun özgün adı da Le Petit Nicolas'dır. Ünlü Fransız çizeri Sempé birbirinden sevimli küçük çocuklar topluluğundan oluşan Pıtırcık dizisini, kendine özgü çizgileriyle süsledi ve ölümsüzleştirdi. Pıtırcık, yani Küçük Nikola, cin gibi zeki, biraz haşarı, iyi yürekli, alabildiğine sevimli bir küçük çocuk. Daha ilkokul öğrencisi. Kendisi gibi birbirinden tatlı bir sürü de arkadaşı var. Bu dizide, Küçük Pıtırcık'la arkadaşlarının okul içinde ve okul dışında başlarından geçen ilginç, güldürücü serüvenleri izleyeceksiniz. Sekiz ayrı kitaptan oluşan, dünya çocuk edebiyatının bu ölümsüz örneklerini, büyükler kadar, ama onlardan çok özellikle ilkokul çağındaki küçüklerin bayılarak okuyacaklarına inanıyoruz.",
  "genres": [
    "France",
    "Fiction",
    "Childrens",
    "Classics",
    "Humor",
    "French Literature",
    "Short Stories"
  ],
  "author": "René Goscinny",
  "average_rating": "4.14",
  "url": "https://www.goodreads.com/book/show/16042860-k-k-p-t-rc-k"
}