{
  "title": "הגבעה הירוקה",
  "description": "\"אני טיליפיג\", הציג עצמו הגמד,\"אבל אני לא מבין מה זה עניינכם בכלל. אתם יודעים שפלשתם לגבעה שלנו, נכון? אתם עלולים לעמוד לדין ממש בכל רגע\".\"מה?\" קפצה איב, \"מה פתאום פלשנו? מה זה 'לעמוד לדין'? אנחנו סתם טיילנו לנו כאן באזור ואז ראינו משהו צהוב...\"\"משהו צהוב? באמת?\" התעניין הגמד והביט באיב בחשדנות, \"בננה מגודלת?\" שאל, \"או אולי היתה זו דבורה? פטרייה? עלה יבש? חרצית ריחנית? נמלה עוקצת? תפוח אדמה רקוב מאוד?\" ניסה לנחש.\"לא, לא\", צחקקה איב, \"זו היתה בסך הכול המצנפת שלך...\"כשאיב ובן נוסעים לחופשה בת שבוע בוויילס שבאנגליה, עולם חדש ומסתורי נגלה בפניהם: הם עדים לקרב המתחולל בין עם הדריסונים – גמדים פוזלים ומרגיזים במיוחד – לבין אויבותיהן המושבעות – הנביות – בריות מעופפות בעלות לב קר כקרח.במהלך שהותם בבית הקיץ המוזנח והמתפורר, מגלים שני האחים שהגבעה הירוקה והשלווה ליד הבית רוחשת חיים מופלאים, חוקרים תעלומה, עורכים משפט ועוזרים לדריסונים למצוא את רוצח מלכם האהוב ולהכניסו לכלא.זהו ספר פנטזיה נוסף, סוחף ומשעשע, פרי עטה של אשכר ארבליך-בריפמן, מחברת הספרים אניס, מכשפה מתחילה – המככב השנה במצעד הספרים של משרד החינוך; מרווה, מכשפה חולמת בהקיץ; אלוורה, מכשף מוכשר בהחלט; כוכבים נופלים; יום שלישי, בארבע וחצי; ליר הדרקון ושעון-החול; האפלוליות; מתכוני פיות וסדרת רבי-המכר המצליחה ווינטר בלו, ילדת-פיות.",
  "genres": [
    "Fantasy"
  ],
  "author": "Eshkar Erblich-Brifman",
  "average_rating": "4.50",
  "url": "https://www.goodreads.com/book/show/30976391"
}