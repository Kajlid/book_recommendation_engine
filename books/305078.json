{
  "title": "Spintecătorul Sorții",
  "description": "Cel de-al doilea volum al trilogiei ,,SPINTECĂTORUL SORȚII”, intitulat ,,Cartea Zeilor”, este un roman ce se adresează tuturor vârstelor: cei foarte tineri vor descoperi un volum heroic fantasy, inspirat din bogatul fond mitologic oriental iar cei ajunși la vârsta maturității culturale se vor delecta cu un roman inițiatic, axat pe o profundă dramă mistică, având ca miez narativ singura luptă care contează - cea pentru sufletul omenesc. Eroii călătoresc în ținuturi fabuloase, descoperind taine îngropate în trecutul cel mai îndepărtat al omenirii, continuându-și bătălia cu forțele dezlănțuite ale destinului. Lupta pentru putere și prețul acesteia, marile dileme morale și sfâșierile trecutului ajung la punctul culminant, în înfruntări de proporții epice, care depășesc granițele timpului și spațiului.Într-o lume sufocată de industrializare și tehnologizare, mitul și basmul, ca purtătoare de arhetipuri, vorbesc, încă, foarte puternic, conștiinței noastre. Extrăgând aceste arhetipuri din subconștientul colectiv, individualizându-le prin intermediul artei literare și a celei vizuale, trilogia ,,SPINTECĂTORUL SORȚII” este o contribuție la efortul de ,,revrăjire” a lumii, genul fantastic fiind cel mai potrivit în acest sens.",
  "genres": [],
  "author": "Miruna Drăghici",
  "average_rating": "4.80",
  "url": "https://www.goodreads.com/book/show/55616375-spintec-torul-sor-ii"
}