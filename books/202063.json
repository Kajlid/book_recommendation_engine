{
  "title": "Τα σκαλοπάτια της Οδησσού",
  "description": "ΠΟΙΗΣΗ 2048Τόσο πολύ εχρεωκοπήσαμε σύντροφοι που ως και τα ξενοδοχείατα χτισμένα από τα κόκαλα των νεκρών, τα ωραία παραθαλάσσιαξενοδοχεία που φτιάξαμε με τα αργύρια της προδοσίας του Πλουμπίδη,ως και αυτά ακόμα, εγκαταλείφθηκαν και σαπίζουν κάτω από τη λάσπηκαι τη βροχή. Ούτε αυτή η εποχή είναι εποχή για ποίηση: πληρώνουμε ακόμα με νόμισμα εμφυλίου.Η ΕΠΙΣΤΡΟΦΗ ΤΗΣ ΦΟΝΙΣΣΑΣΕγώ η γριά Χαδούλα, η επονομαζόμενη Φραγκογιαννού, έχυσα πικράδάκρυα πάνω από την κλίνη μικρών κοριτσιών, ονειρεύτηκα ότι μεκαταδίωκαν χωροφύλακες με μεγάλα μαύρα σκυλιά και έχασα για πάντατο δρόμο μου μέσα σε άγρια βουνά και στοιχειωμένες χαράδρες.Ίσως τίποτα απ’ όλα αυτά να μη συνέβη ποτέ, ίσως απλώς αποκοιμήθηκαγια λίγο στο προσκεφάλι ενός άρρωστου παιδιού και αύριο το πρωίθα ξυπνήσω από βαρύ ύπνο αιώνων. Τελειωμό δεν έχουν οι καημοί του κόσμου, όλα είναι ένα όνειρο που θα διαλυθεί όπως οι καπνοί των πλοίων που χάνονται στον ορίζοντα.Τα σκαλοπάτια της Οδησσού είναι μια σειρά ποιημάτων που περιστρέφονται γύρω από τα άλυτα ζητήματα της Ιστορίας, του χρόνου και της απώλειας. Νοσταλγία ενός χαμένου παραδείσου που δεν υπήρξε ακόμα, χιονισμένα τοπία που περνούν αστραπιαία καθώς τα κοιτάζουμε μέσα από το παράθυρο ενός τραίνου. Ο κόσμος σαν μια μαγική άπιαστη εικόνα που διαρκώς μετατοπίζεται. Μοίρα του ποιήματος είναι να παραμείνει πάντοτε ανολοκλήρωτο.Το τέλος της Ιστορίας είναι ταυτόχρονα η αρχή της.",
  "genres": [],
  "author": "Σταμάτης Πολενάκης",
  "average_rating": "4.20",
  "url": "https://www.goodreads.com/book/show/29007699"
}