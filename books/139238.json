{
  "title": "With the Old Breed: At Peleliu and Okinawa",
  "description": "บันทึกความทรงจำของ \"ยูจีน บี. สเล็ดจ์\" นาวิกโยธินสหรัฐฯ ผู้ผ่านการทำศึกตั้งแต่สมรภูมิเปลีลิวจนถึงโอกินาวา ที่ขึ้นชื่อว่าโหดหินที่สุดในภาคพื้นแปซิฟิก สเล็ดจ์ได้ถ่ายทอดให้เห็นสภาพแวดล้อมอันหฤโหดที่เหล่าทหารต้องเผชิญ ทั้งความเด็ดเดี่ยวและมุ่งมั่นของบรรดาทหารหาญ ฉากการห้ำหั่นอันน่าตื่นเต้นหวาดสยอง เลือดและศพกระจายเกลื่อนสมรภูมิ รวมถึงแสดงให้เห็นผลกระทบที่เกิดขึ้นกับพลเรือนทั้งหลาย และยังกล้าเปิดเผยด้านมืดของมนุษย์ที่เกิดจากความโหดร้ายของสงคราม ซึ่งสามารถเปลี่ยนให้เด็กหนุ่มใสซื่อ กลายเป็นคนด้านชากระหายเลือด พร้อมจะทำเรื่องเลวร้ายและไร้มนุษยธรรมได้ทุกเมื่อ  ในทางกลับกัน สเล็ดจ์ก็ยังฉายให้เห็นภาพความความเสียสละและความสามัคคีของเพื่อนมนุษย์ ผู้ร่วมรบเพื่อช่วงชิงชัยชนะแห่งสันติภาพ ทว่าสิ่งเหล่านี้กลับต้องแลกมาด้วยชีวิต ทั้งหมดล้วนเป็นเรื่องจริงที่เกิดขึ้นโดยไม่ได้มีการเคลือบทาแต่งแต้ม ไม่มีการแสดงความเป็นวีรบุรุษรักชาติอย่างฟุ่มเฟือยหรืออ่อนไหว แต่คือส่วนสำคัญที่สุดที่จะบอกว่าสงครามใรอะไรบ้าง พร้อมตอกย้ำสัจธรรมให้คุณได้เห็นว่า \"สงครามไม่ใช่เรื่องของเกียรติหรือศักดิ์ศรี\" แต่เป็นความโหดร้ายซึ่งมนุษย์สองฝ่ายใช้เป็นข้ออ้างเพื่อลุกขึ้นมาเข่นฆ่ากัน",
  "genres": [
    "History",
    "Nonfiction",
    "War",
    "Military Fiction",
    "World War II",
    "Memoir",
    "Biography"
  ],
  "author": "Eugene B. Sledge",
  "average_rating": "4.48",
  "url": "https://www.goodreads.com/book/show/21798559-with-the-old-breed"
}