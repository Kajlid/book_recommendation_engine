{
  "title": "Het Vergrijp van Pater Amaro",
  "description": "De toren van de kathedraal werpt niet alleen zijn schaduw over Leiria, maar ook over de hartstocht tussen Amelia en Amaro. Amaro is als priester 'de eeuwige buitengeslotene van de vrouwendromen, dat melancholische en geslachtloze wezen dat als een verdacht sujet rondstruint aan de rand van het sentiment’. Zij gaan een moeizame en gevaarvolle weg die leidt van de heimelijke kneepjes onder tafel naar het geheime rendez-vous in een kale kamer.In 1872 verbleef de Portugese schrijver Eça de Queiroz voor korte tijd als hoge bestuursambtenaar in Leiria. Hij maakte er kennis met een werkheilig wereldje vol hypocriete pilaarbijters, futiel politiek gekissebis en banaal burgermansfatsoen. In Het vergrijp van pater Amaro weet hij de verstikkend sfeer van dit provinciestadje meesterlijk op te roepen. Er was moed voor nodig om in het streng rooms-katholieke Portugal deze omstreden liefdesroman neer te zetten. Door talloze verwikkelingen rond diverse bijbelfiguren heeft het boek tevens het karakter van een breed opgezette naturalistisch aandoende satirische zedenroman. Slauerhoff heeft Het vergrijp van pater Amaro al eens vertaald, maar hij deed dat helaas weinig nauwkeurig. In het kader van de Eça de Queiroz-bibliotheek maakte Adri Boon nu een geheel nieuwe, voortreffelijke vertaling.De roman vormt samen met De Maia's (over de adel) en Neef Bazilio (over de burgerij) een schitterende drieluik van de Portugese samenleving dat thans, ruim een eeuw later, nog niets aan zeggingskracht en waarheidsgehalte heeft ingeboet.",
  "genres": [
    "Classics",
    "Fiction",
    "Portugal",
    "Portuguese Literature",
    "Romance",
    "Historical Fiction",
    "Literature"
  ],
  "author": "Eça de Queirós",
  "average_rating": "4.14",
  "url": "https://www.goodreads.com/book/show/10913803-het-vergrijp-van-pater-amaro"
}