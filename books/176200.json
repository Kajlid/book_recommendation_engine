{
  "title": "En ö i havet, #1",
  "description": "Systrarna Steffi och Nelli är tolv och åtta år gamla. De skickas av sina föräldrar till Sverige för att undkomma judeförföljelserna i sitt hemland Österrike. Systrarna vet ingenting om Sverige, bara att de ska bo på en ö i Göteborgs skärgård. De drömmer om en semesterort med palmer längs strandpromenaden, stränder med solstolar och glassförsäljare, ett piano och en hund. När de kommer fram är ingenting som de väntat sig. Där finns bara hav och sten, sjöbodar och fiskebåtar. Det luktar fisk och ingen talar deras språk. Inte får de bo tillsammans heller.Steffi bor hos tant Märta och Nelli hos tant Alma. Och inte blir det bättre när de börjar skolan. Steffi blir retad för sitt mörka hår och sin brytning och har svårt att försvara sig med sina knappa språkkunskaper. Hon oroar sig för sina föräldrar och längtar till den dag då de ska få vara tillsammans igen - i Amerika. Men månaderna går och ingenting blir som hon tänkt sig. Tant Märta är sträng och trakasserierna i skolan fortsätter. Märta och Alma omvänder flickorna till \"den rätta tron\", kristendomen, men trots att de så småningom blir allt mer anpassade till livet på ön, ligger kluvenheten ständigt under ytan. De undrar över sina föräldrar, om de någonsin kommer att nå Amerika tillsammans. Eller kommer systrarna att bli kvar där, på en ö i havet ... En ö i havet är den första boken om Steffi och Nelli. Den följs av \"Näckrosdammen\", \"Havets djup\" och \"Öppet hav\". TV-serien \"En ö i havet\" - visas i Sveriges Television hösten 2003 - är baserad på de fyra böckerna om Steffi och Nelli.",
  "genres": [
    "Historical Fiction",
    "Young Adult",
    "Fiction",
    "Historical",
    "Swedish Literature",
    "Holocaust",
    "World War II"
  ],
  "author": "Annika Thor",
  "average_rating": "3.96",
  "url": "https://www.goodreads.com/book/show/25263643-en-i-havet-1"
}