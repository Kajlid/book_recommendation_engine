{
  "title": "Love Records 1966-1979: Tarinat, taiteilijat tuotanto",
  "description": "Levy-yhtiö Love Records kuuluu suomalaisen musiikkihistorian tärkeimpiin instituutioihin. Sen perustamisen aikoihin vuonna 1966 kotimaisen kevyen musiikin kenttä oli murrosvaiheessa, kun vakiintuneet levy-yhtiöt eivät olleet havainneet uusia musiikkivirtauksia ja uusien osayleisöjen syntymistä. Love Records tarjosi yhteisen foorumin niin kirjallis-poliittiselle teatteri-musiikille, modernille jazzille kuin kotimaiselle rhythm'n'bluesille. Ensimmäisinä vuosinaan Love tuli kuuluisaksi poliittisen musiikin ja progressiivisen rockin julkaisijana. Vuonna 1973 jälkeen painopiste siirtyi rockiin Rauli Somerjoen listamenestysten myötä. Loven mittavan artistikaartin tunnetuimpia nimiä ovat mm. Kaj Chydenius, Wigwam, Tasavallan Presidentti, Agit-Prop, M. A. Numminen, Rauli Somerjoki, Hurriganes, Juice Leskinen, Kaseva, Dave Lindholm ja Maarit. Love Records 1966-1979 on ensimmäinen kattava kokonaisesitys yhtiön historiasta. Kirja taustoittaa yhteiskunnan ja musiikkielämän muutoksia Suomi-rockin pioneerikaudella. Äänessäovat niin yhtiön perustajat kuin henkilökunta. Runsaasti kuvitetun kirjan liitteissä esitellään yhtiölle levyttäneet artistit. Diskografiaosiosta löytyvät kaikki yhtiön julkaisut ja tietoa keräilijöille mm. eri painosten tunnistamiseen. Miska Rantanen (s. 1967) on helsinkiläinen toimittaja.",
  "genres": [],
  "author": "Miska Rantanen",
  "average_rating": "3.54",
  "url": "https://www.goodreads.com/book/show/10593933-love-records-1966-1979"
}