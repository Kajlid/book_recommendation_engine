{
  "title": "I draghi di Earthsea",
  "description": "Earthsea, il mondo dei grandi arcipelaghi e degli immensi oceani, l’universo lontano dove la magia è ancora potente, la terra misteriosa dove uomini e draghi hanno convissuto e dove il leggendario Ged evocò e sconfisse le forze delle tenebre…In una delle cento isole di Earthsea vive Tenar, consacrata da bambina alle potenze tenebrose della terra, poi divenuta inaccessibile sacerdotessa delle Tombe di Atuan e adesso sposa felice, immemore del suo destino di maga. Però il futuro della sua terra, sospeso tra il baratro del Male e la prosperità del regno del giovane re di Gont, reclama il suo coraggio e i suoi poteri occulti. Contro la maledizione che le forze delle Tenebre hanno lanciato su Earthsea solo Tenar può lottare confidando nella vittoria, perché per lei il Tempo e la saggezza dei maghi hanno serbato un Segreto che solo una giovane maga predestinata può comprendere.Ma i pericoli per Earthsea non sono finiti. Alder, un giovane mago, sogna tutte le notti la Terra dei Morti e la moglie, morta nel fiore degli anni. Il messaggio è chiaro: attraverso Alder, i morti vogliono liberarsi e invadere Earthsea… Alder si reca allora da Ged, e questi gli suggerisce di andare da Tenar e dal giovane re di Havnor.Ma solo con l’aiuto dei draghi sarà possibile resistere all’invasione delle ombre e salvare il meraviglioso mondo di Earthsea.",
  "genres": [
    "Fantasy"
  ],
  "author": "Ursula K. Le Guin",
  "average_rating": "3.91",
  "url": "https://www.goodreads.com/book/show/11441464-i-draghi-di-earthsea"
}