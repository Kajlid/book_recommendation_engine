{
  "title": "Služ lidu!",
  "description": "Trpká společensko-kritická satira, v níž se autor inspiroval nejfrekventovanějším heslem Mao Ce-tungovy politiky, se odehrává v období čínské kulturní revoluce a kultu osobnosti v armádním prostředí v provincii Che-nan.Autor v příběhu vášnivé zakázané lásky vojenského sluhy a velitelovy ženy odvážně pranýřuje totalitní šílenství doby, v níž se trestaly represemi a smrtí i banální přestupky, údajně namířené proti úloze komunistické strany Číny a hlavně Mao Ce-tungovi. V éře udávání, špehování a represí, kdy sebemenší projev individuality byl trestným činem, v neuvěřitelných společenských podmínkách vyrůstá láska pěstěné manželky armádního velitele a prostého venkovana, jehož životním štěstím, za které denně děkuje straně a jejímu předsedovi, je služba v jejím domě. Tři měsíce, které osud vyměřil nerovnému páru pro jejich trestuhodný vztah, vrcholí výbušnou scénou zničení všech symbolů předsedy Maa v uzavřeném velitelově domě, což pro oba znamená důkaz vzájemné důvěry a lásky, společný čin revolty, který oba váže po zbytek života více než společná vášeň.",
  "genres": [
    "China",
    "Fiction",
    "Historical Fiction",
    "Asia",
    "Literature",
    "Chinese Literature",
    "Politics"
  ],
  "author": "Yan Lianke",
  "average_rating": "3.54",
  "url": "https://www.goodreads.com/book/show/12047300-slu-lidu"
}