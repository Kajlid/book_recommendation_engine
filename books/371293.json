{
  "title": "Har någon sett mig någon annanstans?",
  "description": "Beate Grimsruds nya roman är en drömspelshistoria som har sin början i ett teaterbesök, en lekfull föreställning där akrobaten och akrobatens mor sätter igång bildflödet hos författaren. Redan under pausen och på vägen hem händer märkliga ting. Hon möter Anders, en av hennes egna romanfigurer, som är besvärande påstridig, och en förvirrad strängteoretiker, som ska återkomma med sina påståenden om verklighetens natur. Sisyfos, Raskolnikov och den Namnlöse från romanen Svält är andra figurer som ställer frågor och ställer till det i denna poetiska och existentiella berättelse om alla de samtidiga världar som finns att tillgå under författarens natt.",
  "genres": [],
  "author": "Beate Grimsrud",
  "average_rating": "3.35",
  "url": "https://www.goodreads.com/book/show/8298547-har-n-gon-sett-mig-n-gon-annanstans"
}