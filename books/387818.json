{
  "title": "Uno zoo d'inverno",
  "description": "Un racconto esplicitamente autobiografico che rievoca, con eleganza e sensibilità, il percorso che ha reso Jirô Taniguchi il fumettista giapponese più amato in occidente: una delicata storia d’amore, di passioni e di crescita, resa indimenticabile dal tratto grandioso e dalle speciale vena intimista dell’autore di In una lontana città.Kyoto, 1966. Il giovane Hamaguchi sogna di lavorare come designer per l’azienda tessile presso la quale è assunto come semplice fattorino. Alla Watanabe S.p.A. non sembra però esserci spazio per il suo talento, che “Hama” finisce per relegare ai rari momenti liberi: quelle poche ore, cioè, che il ragazzo riesce a trascorrere nella quiete dello zoo cittadino, fonte continua di paesaggi e soggetti affascinanti da ritrarre. Ma un incontro fortuito interverrà presto a spalancare i ristretti confini della vita di provincia, risucchiando Hamaguchi nel vortice artistico che a Tokyo, negli ultimi anni Sessanta, vive l’apice del suo fermento: quello creato e alimentato dalla strana comunità dei mangaka - fumettisti innovativi e di talento, professionisti unici e dalla verve spesso incontrollabile - la cui opera cambierà per sempre il destino di Hamaguchi e, insieme, la storia del fumetto moderno.",
  "genres": [
    "Manga",
    "Comics",
    "Graphic Novels",
    "Japan",
    "Bande Dessinée",
    "Fiction",
    "Graphic Novels Comics"
  ],
  "author": "Jirō Taniguchi",
  "average_rating": "3.94",
  "url": "https://www.goodreads.com/book/show/9652258-uno-zoo-d-inverno"
}