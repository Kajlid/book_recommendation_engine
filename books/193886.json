{
  "title": "Getatoeëerde Lelies",
  "description": "Niamh zit in de problemen.Anderhalf jaar nadat zij de heerschappij van het Rijk op zich heeft genomen, beginnen er vreemde dingen voor te vallen. Wat start met het hier en daar opduiken van kleine, onschuldige wezentjes, escaleert al snel. Mensen raken vermist, dorpen worden uitgeroeid. Alleen vergeten kennis kan Niamh nu nog leiden.Deze dient zich aan in het verhaal van Elise, de mooiste aller Yfud, die leefde in de tijd dat de poorten van het Onderwoud wijd openstonden en de Ouderen nog vrij rondliepen. Net zoals elk meisje op de eilanden werd Elise vanaf haar derde zonder verdoving getatoeëerd. Enkel de kinderen die deze marteling doorstonden, werden tot Yfud gekozen en aan de machtigste mannen van het Rijk uitgehuwelijkt. En dat is precies waar Elise tegenin gaat.Slaagt zij erin om deze traditie omver te werpen, of zet ze dingen in gang die haar vermogen ver te boven gaan?En boven alles, is Niamh in staat om lessen te trekken uit de ervaringen van Elise?Het tweede deel van de serie De Kronieken van Riona neemt de lezer mee naar een tijd in het Rijk waarin pijn, schoonheid en macht onlosmakelijk aan elkaar verbonden zijn.",
  "genres": [
    "Fantasy"
  ],
  "author": "Femke De Vos",
  "average_rating": "4.06",
  "url": "https://www.goodreads.com/book/show/27408802-getatoe-erde-lelies"
}