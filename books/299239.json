{
  "title": "Krabben: van vrouw tot vrouw",
  "description": "In 2017 verschijnt er een filmpje op Facebook dat viral gaat: de toen 21-jarige Milou Deelen, lid van studentenvereniging Vindicat, houdt vellen papier omhoog met scheldwoorden erop die ze van haar vereniging naar haar hoofd geslingerd kreeg. Hoer. Slet. Laag wijf. De reactie op deze aanklacht tegen slutshaming is ook van andere vrouwen niet mals: ze wordt stelselmatig uitgemaakt voor aandachtshoer. Het weerhoudt Milou er niet van om haar boodschap uit te dragen: veroordeel vrouwen niet omwille van hun seksualiteit. Daan Borrel, zelf als journalist en schrijver begaan met de rol van vrouwelijkheid en seksualiteit, voelde mede door hun vriendschap de noodzaak Milou te bevragen naar haar drang zichzelf letterlijk bloot te geven.In Krabben â€“ Van vrouw tot vrouw onderzoeken Borrel en Deelen waarom vrouwen geneigd zijn elkaar genadeloos te veroordelen. Waarom roepen Sylvana Simons en Romy Boomsma zoveel weerstand en woede op bij vrouwen en waarom wordt de uitgesproken zangeres Merol minder gehaat? Zijn vrouwen echt als krabben in een mand, elkaar naar beneden halend om zelf hogerop te komen? Door middel van gesprekken met diverse vrouwen en door onderzoek te doen naar elkaar willen Borrel en Deelen het tegenovergestelde leren: hoe kunnen vrouwen elkaar bevrijden van die neerhalende blik?",
  "genres": [
    "Nonfiction",
    "Feminism",
    "Psychology"
  ],
  "author": "Daan Borrel",
  "average_rating": "3.88",
  "url": "https://www.goodreads.com/book/show/54115480-krabben"
}