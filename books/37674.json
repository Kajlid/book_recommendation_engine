{
  "title": "Maud Z Wyspy Księcia Edwarda: Biografia L.M. Montgomery",
  "description": "Autorka Ani z Zielonego Wzgórza jakiej jeszcze nie znacie!Mollie Gillen opisuje najciekawsze momenty w życiu Maud, często przywołuje fragmenty jej pamiętników, umiejętnie umiejscawia jej sylwetkę na tle społeczno-geograficznym Kanady z początku ubiegłego wieku. Dużą część książki poświęca się kolejnym powieściom Montgomery, co jest wielką zaletą książki: wielbiciele Ani z Zielonego Wzgórza, Emilki, Pat i innych bohaterek kanadyjskiej pisarki będą usatysfakcjonowani ilością ciekawostek, kulisów powstawania kolejnych powieści, a także dowiedzą się, co Montgomery myślała o swoich kreacjach. Ta bogato ilustrowana zdjęciami uznawana jest przez czytelników i krytyków twórczości autorki Ani z Zielonego Wzgórza za najsympatyczniejszą i najbardziej przystępną z obecnych na rynku biografii. Napisana jest lekko, językiem barwnym, odrobinę stylizowanym na język powieści Montgomery.Lucy Maud Montgomery (1874-1942) - powieściopisarka kanadyjska znana z książek dla młodzieży, zwłaszcza Ani z Zielonego Wzgórza (1908, wydanie polskie 1912) i siedmiu jej dalszych części. Cykl zyskał ogromne powodzenie czytelników, Ania z Zielonego Wzgórza została kilkakrotnie sfilmowana, również jako serial animowany. Oprócz Ani napisała kilkanaście książek, w tym dwie serie o uroczych dziewczynkach: Pat i Emilce, które zachowały poczytność do naszych czasów. Jej powieści były tłumaczone na wiele języków, także na język Braille′a. Była członkiem angielskiego królewskiego Towarzystwa Sztuki i Literatury.",
  "genres": [
    "Nonfiction",
    "Biography",
    "Canada",
    "Historical"
  ],
  "author": "Mollie Gillen",
  "average_rating": "3.59",
  "url": "https://www.goodreads.com/book/show/13148308-maud-z-wyspy-ksi-cia-edwarda"
}