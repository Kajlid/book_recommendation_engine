{
  "title": "Grace O'Malley",
  "description": "Grace, een knap en levendig meisje uit het landarbeidersgezin O'Malley, wordt tijdens een dorpsfeest opgemerkt door de Engelse Landheer Bram Donelly. Hij is zo van haar gecharmeerd dat hij Grace, de dochter van één van zijn eigen pachters, ten huwelijk neemt. Geïsoleerd van haar familie doet de vijftienjarige Grace haar best zich te handhaven in het chique milieu, en probeert ze aan de verwachtingen van haar echtgenoot te voldoen. Ondertussen beginnen de inkomsten van haar man terug te lopen, omdat keer op keer de aardappeloogsten van zijn pachters mislukken. Bram en Grace hebben nog aan niets gebrek, maar onder de Ierse boeren breekt een grote hongersnood uit. Ook in Graces familie vallen slachtoffers. De kloof tussen Grace en haar 'eigen mensen' wordt steeds pijnlijker. Veel boeren protesteren tegen de onredelijke heffingen, maar hun verzet tegen Donelly wordt hardhandig neergeslagen. Wanneer Grace besluit tijdens zijn afwezigheid de arbeiders uit eigen voorraad te eten te geven, krijgt ze zijn woede in volle hevigheid over zich heen. Dan neemt Grace een moedig besluit dat haar leven voorgoed zal veranderen.",
  "genres": [
    "Historical Fiction",
    "Ireland",
    "Fiction",
    "Historical",
    "Romance",
    "Irish Literature",
    "Book Club"
  ],
  "author": "Ann Moore",
  "average_rating": "4.20",
  "url": "https://www.goodreads.com/book/show/13605816-grace-o-malley"
}