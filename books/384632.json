{
  "title": "Luna",
  "description": "Luna, ostavši bez roditelja i iskorijenjena iz poznate sredine, pokušava naći utočište u tetinoj obitelji. No tamo otkriva mračne tajne koje bi je mogle stajati života. Laži i obmane guraju je u zagrljaj jedine osobe u koju možda može imati povjerenja. No, hoće li je zabranjena ljubav s Alexom izvesti na svjetlo?Algoritam vam donosi uzbudljiv fantastički roman Roberta Naprte, autora hvaljene trilogije kriminalističkih romana o inspektoru Čensu i prve domaće televizijske sapunice, Villa Maria, koju je svakodnevno preko malih ekrana pratilo više od 3 milijuna ljudi, suvremenog pisca koji se prvi u nas, odabirom ovakvog sadržaja, obraća tinejdžerskoj publici. U romanu koji prati život šesnaestogodišnje djevojke koja naglo ostaje bez roditelja riječ je, naime, o fantastičnim svjetovima vještica i vukodlaka, temeljenom na legendama koje se na našim prostorima provlače već stoljećima. Punokrvni suvremeni mladenački roman što ga nećete moći ispustiti iz ruke, pun strasti i uzbuđenja, ljubavi i akcije, prati sukobljene svjetove Svjetla i Tame od Austrougarske do danas. Provest će vas hrvatskim krajevima koje dobro poznajete – i nikada ih više nećete gledati istim očima. Uz vješto uplitanje povijesti i društvenih prilika, Naprta gradi suvremen mladenački roman koji će svoju publiku zasigurno naći i među onim malo starijima.",
  "genres": [
    "Fantasy",
    "Young Adult",
    "Vampires",
    "Paranormal",
    "Romance",
    "Fiction"
  ],
  "author": "Robert Naprta",
  "average_rating": "3.61",
  "url": "https://www.goodreads.com/book/show/9415611-luna"
}