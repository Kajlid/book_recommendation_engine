{
  "title": "Κάπου σε ξέρω",
  "description": "Η Γιώτα, μια όμορφη αλλά μάλλον συνηθισμένη κοπέλα, προέρχεται από μια μεσοαστική οικογένεια και δουλεύει ως υπάλληλος για να βγάζει τα προς το ζην. Την ημέρα των τριακοστών γενεθλίων της αποφασίζει να κάνει μερικές σημαντικές αλλαγές στη ζωή της: να χάσει πέντε κιλά, να κάνει ξανθές ανταύγειες και να δώσει τα παπούτσια στο χέρι στον αγαπημένο της, τον Θωμά, γιατί τον έχει σκυλοβαρεθεί. Όνειρο της είναι να βρει έναν έρωτα δυνατό και παθιασμένο σαν και αυτούς που περιγράφουν τα ρομαντικά μυθιστορήματα. Η Μιράντα, μια εκτυφλωτική καλλονή, είναι πάμπλουτη και κατέχει υψηλό πόστο στην οικογενειακή επιχείρηση. Προσπαθεί να πνίξει τη ζήλια της για τον Στέφανο, τον γοητευτικό σύντροφό της, και να αγνοήσει τις ορδές των γυναικών που τον φλερτάρουν μπροστά στα μάτια της. Ταυτόχρονα, κάνει τα πάντα για να συμφιλιώσει τους διαζευγμένους γονείς της που μισιούνται θανάσιμα και βρίσκονται μονίμως σε κόντρα. Η Γιώτα και η Μιράντα, που φαινομενικά δεν έχουν τίποτα κοινό μεταξύ τους, θα συναντηθούν, θα γίνουν φίλες, θα αγαπήσουν η μια την άλλη και θα ανακαλύψουν ότι στην πραγματικότητα τις συνδέουν πολλά… Μια ιστορία για την αγάπη, τη φιλία και τη χαρά που κρύβεται στα πιο απλά πράγματα.",
  "genres": [
    "Chick Lit"
  ],
  "author": "Γεωργία Δεμίρη",
  "average_rating": "3.75",
  "url": "https://www.goodreads.com/book/show/11916547"
}