{
  "title": "The Return of Gunner Asch",
  "description": "Tytuł znanej trylogii H.H. Kirsta może być nie zrozumiały dla czytelnika polskiego. Cyfry 08/15 określają wzór lekkiego karabinu maszynowego systemu Maxim, który w armii niemieckiej dwukrotnie unowocześniano - w roku 1908 i 1915.Mimo wprowadzonych zmian konstrukcja pozostała w zasadzie taka sama i w związku z tym określenie \"Null-acht-fünfzehn\" (zero-osiem-piętnaście) nabrało idiomatycznego znaczenia w potocznym języku niemieckim. Odpowiada ono mniej więcej polskiemu \"znowu to samo\" albo \"według starego schematu\".Nadając taki tytuł swej książce Kirst pragnął niewątpliwie podkreślić, że militaryzm i szowinizm hitlerowski III Rzeszy nie były nowymi zjawiskami i stanowiły kontynuację niechlubnych tradycji czasów wilhelmowskich.Gdy w ówczesnym RFN ukazała się ,,Awanturnicza rewolta bombardiera Ascha” - pierwszy tom trylogii H.H. Kirsta „08/15” – wokół powieści tej powstał hałas, jaki nie towarzyszył żadnej niemieckiej książce lat powojennych. Protesty, żądania konfiskaty, procesy, awantury z tradycyjnym wybijaniem szyb w wydawnictwie i księgarniach nie powstrzymały przecież ani mnożących się wciąż nakładów, ani tłumaczeń na obce języki, ani filmowania powieści. Książka stała się najprawdziwszym bestsellerem.",
  "genres": [
    "Fiction",
    "War",
    "World War II",
    "Historical Fiction",
    "Germany"
  ],
  "author": "Hans Hellmut Kirst",
  "average_rating": "4.05",
  "url": "https://www.goodreads.com/book/show/567739.The_Return_of_Gunner_Asch"
}