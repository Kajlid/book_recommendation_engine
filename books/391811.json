{
  "title": "Το τέλος της μικρής μας πόλης",
  "description": "ΔιηγήματαΜε τον τίτλο αυτό - \"Το τέλος της μικρής μας πόλης\" - πρωτοεκδόθηκε συλλογή διηγημάτων του Δημήτρη Χατζή στη Ρουμανία το 1953, από τον εκδοτικό οίκο \"Νέα Ελλάδα\". Περιείχε πέντε από τα επτά διηγήματα, δηλαδή τα εξής: \"Ο Σιούλας ο ταμπάκος\", \"Σαμπεθάι Καμπιλής\", \"Η θεία μας η Αγγελική\", \"Η διαθήκη του καθηγητή\", \"Μαργαρίτα Περδικάρη\". Τον Οκτώβριο του 1959 δημοσιεύτηκε για πρώτη φορά στην \"Επιθεώρηση Τέχνης\" το διήγημα \"Ο τάφος\" και τον Φεβρουάριο του 1962, στο ίδιο περιοδικό, το διήγημα \"Ο ντέτεκτιβ\". Το 1963 και ενώ ο Χατζής βρίσκεται στην Ουγγαρία κυκλοφορεί η πρώτη πλήρης έκδοση της συλλογής, τυπωμένη στο τυπογραφείο Α. Κουλουφάκου, για λογαριασμό της \"Επιθεώρησης Τέχνης\". Το 1971 γίνεται η τρίτη έκδοση με επίμετρο το κείμενο του Δημήτρη Ραυτόπουλου \"Το νεοελληνικό μάθημα του Δημήτρη Χατζή\" (εκδ. \"Διογένης\"). Από τότε ως σήμερα έχουν γίνει άλλες τρεις εκδόσεις: \"Πλειάς\", 1974, \"Κείμενα\", 1979 (οριστική έκδοση, διορθωμένη από τον συγγραφέα) και \"Ζώδιο\", 1989.Ο παππούς και ο πατέρας του Δημήτρη Χατζή ήταν τυπογράφοι· προς τιμήν τους το βιβλίο στοιχειοθετήθηκε το 1999, για την έκδοση αυτή, στη μονοτυπία των Αδελφών Παληβογιάννη, σελιδοποιήθηκε και τυπώθηκε στο κλασικό τυπογραφείο \"Μανούτιος\" του Χρίστου Μανουσαρίδη.",
  "genres": [
    "Short Stories",
    "Greece",
    "Fiction",
    "Classics",
    "Literature"
  ],
  "author": "Dimitris Hatzis",
  "average_rating": "4.32",
  "url": "https://www.goodreads.com/book/show/9962294"
}