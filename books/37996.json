{
  "title": "Verhalen uit duizend en een nacht; Deel 13 van 16",
  "description": "Het is niet mogelijk om ook maar bij benadering een volledige opsomming te geven van alle soorten persoonlijkheden en karakters die in de Verhalen Van Duizend-en-één Nacht worden opgevoerd. Daar is niet alles goud wat er blinkt ... Tegenover het mooie meisje, genaamd ‘pronkjuweel der harten, der vogelen wedergade’ staat een afzichtelijke heks. Naast de jonge, populaire prins de schurkachtige uitbuiter. De goede reus, de arglistige dwerg, maar ook de kwade reus en de menslievende dwerg. De wrede beul, maar ook de goedhartige. De humeurig-grillige vorst, maar ook de gelijkmoedige. De rechtschapen koopman, een koopman die zijn klanten bedriegt. Een geest vol nukken, een geest vol grappen, een geest met een slecht karakter, een geest die het zeer goed meent. Rovers en kloosterlingen, leugenaars en idealisten, slechtaards en weldoeners, alles wat des mensen en zijn imborst en drijfveer is, het vormt een indrukwekkende cavalcade van karakters, typen, figuren en situaties. Alle geluk wordt bedreigd, maar ook is waar dat er geen ongeluk is zonder hoop: eeuwenoude waarheden. Even eeuwenoud als het mensdom verscheiden is. Zo is dit gigantische verhalenepos ook een meesterwerk van psychologie.Dit is het dertiende deel: het boek van de achthonderdvijftiende tot de achthonderdzestigste nacht",
  "genres": [],
  "author": "Anonymous",
  "average_rating": "0.00",
  "url": "https://www.goodreads.com/book/show/13162815-verhalen-uit-duizend-en-een-nacht-deel-13-van-16"
}