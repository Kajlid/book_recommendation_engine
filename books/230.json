{
  "title": "Gli strumenti umani",
  "description": "Certo la dimensione storica e quella esistenziale si incrociano in Sereni, rimandano l'una all'altra e ne vengono alla sua poesia quei doppi fondi e quella ricchezza di luci. E la tragedia esistenziale è, alternatamente, il nucleo e l'alone. Il tono, che rimane nella memoria, dei versi di Sereni, è una disperazione nervosa, risentita, che cerca motivi, anzi appigli, nella storia e nella biografia. Contro essa, in controcanto continuo, gli scatti della gioia. Sereni è anche uno dei pochi poeti che sanno dare parole adeguate alla gioia. Le sue accensioni subitanee (che non hanno nulla a che fare con la felicità, raramente poetica) squarciano i versi di Sereni con la stessa forza con cui partono, come un razzo, certi suoi endecasillabi. Sono le illuminazioni fulminee dell'amore e dell'amicizia.",
  "genres": [
    "Poetry",
    "Italian Literature"
  ],
  "author": "Vittorio Sereni",
  "average_rating": "4.17",
  "url": "https://www.goodreads.com/book/show/10028549-gli-strumenti-umani"
}