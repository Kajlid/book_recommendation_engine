{
  "title": "Kausaalienkeli",
  "description": "Mestarivaras Jean le Flambeur on selvinnyt dilemmavankilasta, villikoodiaavikosta ja maapallon lopullisesta tuhosta. Hän on vapauttanut itsensä pellegrinijumalattaren ikeestä, mutta ystävät hänen ympärillään harvenevat. Pitääkseen lupauksensa avaruusalus Perhoselle hänen täytyy löytää jäljettömiin kadonnut oortilaissoturinainen Mieli.Huima etsintä vie Jeanin keskelle sotaa, tuhoutuvalta planeetalta toiselle, kohti Saturnusta, jonka myrskyjen keskellä pelejä rakastavat zokut rakentavat vieraita todellisuuksia. Pelastaakseen Mielen salaperäiseltä Suurpelizokulta Jeanin täytyy avata Planckin lukot. Niiden takana odottavat kaikki mahdolliset maailmat, joissa kausaliteetti, rationaalisen maailmanselityksen ydin, on vain yksi polku monien joukossa …Huikean kehittyneiden sivilisaatioiden ottaessa mittaa toisistaan Jean, Mieli ja pellegrinijumalatar joutuvat kukin ottamaan kantaa ihmisyyteen, täydellisyyteen, ystävyyteen ja rakkauteen. Kausaalienkeli on täynnä valtavia avaruusaluksia, huimaavia avaruustaisteluja ja kiehtovaa tieteellistä spekulaatiota. Se sitoo yhteen trilogian teemat – vapaa tahto, pelit ja identiteetti – tavalla, joka jää mieleen pitkäksi aikaa.",
  "genres": [
    "Science Fiction",
    "Fiction",
    "Space Opera",
    "Cyberpunk",
    "Science Fiction Fantasy",
    "Audiobook",
    "Speculative Fiction"
  ],
  "author": "Hannu Rajaniemi",
  "average_rating": "4.21",
  "url": "https://www.goodreads.com/book/show/22034773-kausaalienkeli"
}