{
  "title": "Sumusta nousee risti",
  "description": "Eräänä toukokuun iltana on nuori tyttö Annikki Haahti jäänyt saapumatta tansseista. Hän on autoineen kadonnut lyhyellä matkalla naapurin tienhaarasta kotiinsa. Etsinnät käynnistetään, auto löytyy ja lopuksi löytyy suosta lapiolla viilletty turveneliö ja sen alta tytön ruumis. Poliisi tutkii asiaa kaikin voimin ja keinoin. Käy ilmi että tyttö on kuollut luonnollisen kuoleman, hänessä ei ole minkäänlaisia väkivallan merkkejä. Mutta muuten tapaus jää arvoitukseksi, suolle jää lahoamaan jonkun paikkakuntalaisen pystyttämä puuristi…Seudulla liikkuu asiasta luonnollisesti monia huhuja. Niinpä maanmittausinsinööri Parkkulainen, joka seuraavana kesänä työskentelee samoissa maisemissa, missä rikos tapahtui, haastaakin ystävänsä toimittaja Aarre Kuusaman selvittämään juttua. Parkkulaisen hämmästykseksi Kuusama suostuu, saa lehtensä päältä vapaat kädet ja liittyy Parkkulaisen maanmittausporukkaan. Kuusama tuntuu alussa polkevan paikallaan, alku on hankalaa, mutta vähitellen alkavat kammottavan rikoksen ääriviivat hahmottua, ja loppujaksojen huimassa menossa välähtelee tapahtumisen kaleidoskoopissa monia vaihtoehtoja, kunnes julma totuus lopulta on Kuusaman tiedossa. Ja se onkin sellainen totuus, että talousneuvos Hukari, Kuusaman esimies ja matkaansaattaja jää pitkäksi aikaa pureskelemaan sikaria ja kiroilemaan ihmisen raadollisuutta.",
  "genres": [],
  "author": "Mauri Sariola",
  "average_rating": "3.86",
  "url": "https://www.goodreads.com/book/show/22917245-sumusta-nousee-risti"
}