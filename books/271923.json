{
  "title": "Spintecătorul Sorții",
  "description": "Zămislit în foc, născut din lacrimi, sânge, dragoste și jertfă, SPINTECĂTORUL SORȚII se ridică deasupra lumii, deasupra morții și a destinului; dar ce se află dincolo de lume, dincolo de moarte și de ursită? Din negura unui trecut tainic, năzuind către viitorul încă neplăsmuit, se ivește figura lui Mugen, cel numit de oameni Maitreya, ultimul mare Învățător al omenirii; să-l însoțim în cea mai însemnată dintre aventuri, în călătoria către ,,pragul cel de pe urmă”!Roman fantasy, ficțiune mistică, ,,Spintecătorul Sorții – Cartea Oamenilor”, depășește granițele unui anumit gen, adunând, sub „ambalajul” de suprafață al fantasticului, filoane mitologice și ezoterice precum probele inițiatice, alchimia, magia, șamanismul. Zei și făpturi fabuloase, tărâmuri ascunse, probe inițiatice, magie, încleștări sângeroase se-ntrețes în urzeala lumii din Yamatai; răzbunarea, trădarea și ambiția se războiesc cu lumina cunoașterii și forța dragostei, urletul celor morți se revarsă peste lumea celor vii, pe calea cea spinoasă către adevărul sinelui și-al sorții.Prima parte a trilogiei SPINTECĂTORUL SORȚII – Cartea Oamenilor, oferă cititorului misterul unui trecut în care supranaturalul și magia domneau peste lume, întâlnirea cu ființe fantastice, fiorul aventurilor ce poartă personajele mult dincolo de propriile limite, dincolo de limitele gândirii convenționale.",
  "genres": [],
  "author": "Miruna Drăghici",
  "average_rating": "4.50",
  "url": "https://www.goodreads.com/book/show/44440654-spintec-torul-sor-ii"
}