{
  "title": "Maitreyi",
  "description": "Romanul Maitreyi de Mircea Eliade, apărut în anul 1933, este un roman modern subiectiv, de analiză psihologică, un roman al autenticităţii şi al experienţei, dar şi un roman exotic.Maitreyi este un roman modern subiectiv, de analiză psihologică deoarece deplasează interesul spre estetica autenticităţi, naraţiunea concentrându-se asupra evenimentelor vieţii interioare, autenticitatea fiind redată prin exprimarea “exactă”, cu sinceritate, a trăirii unor experienţe de viaţă “adevărate”. Este un roman al experienţei şi al autenticităţii pentru că valorifică trăirea cât mai intensă, în plan interior, de către personaje, a unor experienţe definitorii, autorul utilizând elemente care ţin de realitate (jurnalul din India, scrisori, elemente autobiografice). Maitreyi este un roman exotic datorită aspectelor sociale din Calcutta şi din familia bengaleză în care pătrunde europeanul. În acest cadru social exotic se desfăşoară idila dintre cele două personaje atât de diferite ca rasă, religie şi moravuri.Romanul Maitreyi valorifică aspecte autobiografice: povestea de dragoste dintre autor şi fiica profesorului Dasgupta, gazda lui din India. La baza romanului se află jurnalul autorului din acea perioadă, fiind modificate numele şi ocupaţiile unor personaje cât şi finalul întâmplării.Mircea Eliade creează prin Maitreyi,unul dintre cele mai frumoase romane de dragoste din literatura română, un roman al experienţei şi autenticităţii, al trăirii intense a sentimentului erotic ca experienţă definitorie.",
  "genres": [
    "Classics",
    "Romanian Literature",
    "Fiction",
    "Romance",
    "School",
    "Romania",
    "Read For School"
  ],
  "author": "Mircea Eliade",
  "average_rating": "3.78",
  "url": "https://www.goodreads.com/book/show/34520258-maitreyi"
}