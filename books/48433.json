{
  "title": "Kvinnorna på stranden",
  "description": "I gryningen vaknar Terese från Järfälla på en strand i södra Spanien. Hon vinglar ner till havet och kliver på liket av en afrikansk man.I skydd av natten smyger en kvinna i land i hamnen intill. Hon har smugglats över havet och räddats ur vågorna. Hennes namn är Mary, men inte länge till.I New York försöker Ally få tag i sin man som är en känd frilansjournalist. Han har åkt till Paris för att skriva om människohandel och slaveri. Ally trotsar sin cellskräck och tar ett plan över Atlanten för att söka reda på honom. Det blir en resa in i det mörkaste av Europa – och djupt ner i hennes eget förflutna.Kvinnorna på stranden är en svart thriller om tre kvinnor, tre liv som förändras brutalt. Tre vägar kommer att korsas – vägar som leder dit inga lagar når, där ondskan styr bakom vackra fasader och människor kan köpas och säljas, byta skepnad eller dö.Kvinnorna på stranden är hennes romandebut.TOVE ALSTERDAL (f 1960) är journalist och manusförfattare. Hon skriver dramatik för teater, radio, opera och film. Under 2009 är hon även aktuell med manuset till Helena Bergströms kommande film Så olika.",
  "genres": [
    "Crime",
    "Thriller",
    "Fiction",
    "Mystery",
    "Swedish Literature",
    "Audiobook",
    "Scandinavian Literature"
  ],
  "author": "Tove Alsterdal",
  "average_rating": "3.38",
  "url": "https://www.goodreads.com/book/show/13607098-kvinnorna-p-stranden"
}