{
  "title": "The Life of Elizabeth I",
  "description": "Дъщеря на крал Хенри VIII, Елизабет още не била навършила три години, когато майка й Ан Болейн била осъдена на смърт, а на нея й отредили сурово и несигурно бъдеще. За да оцелее, от малка тя се научила да следва единствено здравия си разум, майсторски да мами, да се преструва, да надхитря всички около себе си. И когато неочаквано се оказала на престола, тези й способности я превърнали в изключителен владетел.Като използвала ловко “слабостта на своя пол”, Елизабет я преобразила в сила, с която да успее в един свят, принадлежащ на мъжете. Преодоляла многобройните предразсъдъци на епохата си, с острия си ум и неизчерпаема енергия тя манипулирала всички – както собствените си поданици, така и монарсите на Испания, Франция и Германия.Основавайки се на изключително прецизните си проучвания на документи и исторически източници, Алисън Уиър създава най-детайлната, богата и интригуваща биография на Елизабет I. “Таймс” я определя като много по-увлекателна от всички романи, писани за великата кралица.Вижте как Елизабет се превръща в кралицата дева, разигравайки до съвършенство играта с прословутата си женитба, което подхранва безброй спекулации в продължение на векове. Открийте докъде са стигнали отношенията с фаворита й Робърт Дъдли и дали кралицата е замесена в смъртта на съпругата му. Разплетете мрежата от интриги, оплела големите европейски кралства, и открийте истината за великата неудачница Мария Стюарт.",
  "genres": [
    "History",
    "Biography",
    "Nonfiction",
    "Tudor Period",
    "Historical",
    "British Literature",
    "Biography Memoir"
  ],
  "author": "Alison Weir",
  "average_rating": "4.03",
  "url": "https://www.goodreads.com/book/show/111222.The_Life_of_Elizabeth_I"
}