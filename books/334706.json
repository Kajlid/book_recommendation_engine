{
  "title": "Marta Oulie",
  "description": "Een realistisch portret van een vrouw in tweestrijd over tijdloze thema's als liefde, overspel en de moederrol.‘Ik ben mijn man ontrouw geweest.’ Aan het woord is Marta Oulie, die na elf jaar huwelijk met deze woorden haar dagboek opent. In onze tijd klinkt deze zin niet bepaald spectaculair, maar Marta Oulie verscheen voor het eerst in 1907 en veroorzaakte destijds een klein schandaal. Want Sigrid Undset, de schrijfster van deze moderne roman, laat haar hoofdpersoon niet alleen uiting geven aan haar ontrouw en haar lichamelijke verlangens, maar ook aan haar liberale politieke ideeën en haar twijfel aan God en religie. Undset, die vond dat schrijvers ‘de verborgen oorlogen van de instincten’ aan het licht moesten brengen, schildert in deze roman een realistisch en herkenbaar portret van een vrouw die moet kiezen tussen haar verlangen een goede moeder te zijn en haar hunkering naar liefde en ontplooiing. Die tweestrijd maakt dat Marta Oulie in alle opzichten een klassieke roman genoemd kan worden.",
  "genres": [
    "Fiction",
    "Classics",
    "20th Century",
    "Womens",
    "Novels",
    "Roman",
    "Literature"
  ],
  "author": "Sigrid Undset",
  "average_rating": "3.73",
  "url": "https://www.goodreads.com/book/show/6218410-marta-oulie"
}