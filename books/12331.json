{
  "title": "İnce Memed 1",
  "description": "Otuz iki yıllık bir zaman diliminde yazılan İnce Memed dörtlüsü düzene başkaldıran Memed'in ve insan ilişkileri, doğası ve renkleriyle Çukurova'nın öyküsüdür. Yaşar Kemal'in söyleyişiyle \"içinde başkaldırma kurduyla doğmuş\" bir insanın, \"mecbur adam\"ın romanı.Abdi Ağa'nın zulmüyle köyünü terk etmek zorunda kalan Memed, Ağa'nın yeğeniyle evlendirilmek üzere olan Hatçe'yi kaçırır. Abdi Ağa'yı yaralayan, yeğenini de öldüren Memed eşkıya Deli Durdu'ya katılır, ancak kıyıcılığına katlanamadığı Deli Durdu'dan iki arkadaşıyla birlikte ayrılır. Memed, sıradan bir köy çocuğuyken, zulmedenler için eşkıyaya, köylüler içinse bir kurtarıcıya dönüşür. \"Bir yaşam biçimini bir halkın portresi olarak böylesine veren bu romandan daha iyisi yazılamazdı.\" - The New York Times Book Review, (A.B.D.) \"Şaşırtıcı, orijinal bir kitap.\" - Sunday Times, (İngiltere) \"Epik boyutlara ulaşan ve muhteşem bir sona ulaşmak için hız kazanan öyküye kendinizi kaptırıyorsunuz.\" - Sunday Times, (İngiltere) \"Yaşar Kemal, şaşılacak ölçüde yaratıcı.\"- The Bookseller, (İngiltere)\"Yaşar Kemal, karakterlerini unutulmaz, seçkin ve gerçek hayattan daha da gerçekçi kılan detay zenginliği ile Rus edebiyatının kalitesine ulaşıyor.\"- Sunday Telegraph, (İngiltere)",
  "genres": [
    "Fiction",
    "Turkish Literature",
    "Turkish",
    "Classics",
    "Historical Fiction",
    "Roman",
    "Novels"
  ],
  "author": "Yaşar Kemal",
  "average_rating": "4.49",
  "url": "https://www.goodreads.com/book/show/11112894-i-nce-memed-1"
}