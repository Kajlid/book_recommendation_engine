{
  "title": "Perturbamento",
  "description": "Un medico condotto della Stiria, accompagnato dal figlio, fa un giro di visite: insieme a loro, dalla prima frase fin oltre l'ultima, siamo presi in un \"perturbamento\" che avvolge tutto come uno scirocco metafisico. Una vibrazione di malattia e di tristezza emana dalla psiche e dalla natura. La campagna, qui, è il luogo prediletto della brutalità: dal caldo opprimente dei fienili, dove i bambini hanno paura di morire soffocati, al gelo segregato di un castello, a picco su una gola ostile alla luce: ovunque si percepisce un invito alla distruzione, un incoraggiamento all'ansia suicida. Le porte si aprono ogni volta su qualcosa di atroce: la moglie di un oste malmenata a morte, senza ragione, dagli avventori del locale; una vecchia maestra in agonia, con \"il sorriso delle donne che si destano dal sonno sapendo di non avere più speranza\"; una fila di uccelli esotici strangolati, perché i loro lamenti sono assordanti.In uno stile asciutto, protocollare, Bernhard elenca i relitti del dolore, finché la scansione inflessibile, martellante dei fatti lascia il posto all'immane delirio dell'ultimo infermo: il principe Saurau, raggelato da un eccesso di lucidità, scosso da un continuo frastuono nella testa, abbandonato ormai a una \" micidiale tendenza al soliloquio\". Nelle sue parole incessanti confluiscono e si dilatano i frammenti dell'orrore che già abbiamo traversato. Ma qui essi vengono scalzati dalla loro fissità e presi in un vortice, il moto perpetuo del \"perturbamento\".",
  "genres": [
    "Fiction",
    "German Literature",
    "Novels",
    "Literature",
    "Philosophy",
    "Classics",
    "20th Century"
  ],
  "author": "Thomas Bernhard",
  "average_rating": "3.90",
  "url": "https://www.goodreads.com/book/show/9694235-perturbamento"
}