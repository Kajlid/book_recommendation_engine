{
  "title": "Ja till Liv!: Liv Strömquists ABC",
  "description": "Ja till Liv! är en ABC-bok som ser ut som en LSD-karta. Från A till Ö diskuterar hon olika ämnen, allt från kristdemokratiska barn och nazisttjejer, till nördar och queerposörer i en skruvad skolbok, fylld med politisk satir, pedagogisk plakatpolitik och svaret på frågor som: Hur dog moderaterna ut? Varför är varje hallåa på TV4 förbunden att bli ihop med Niklas Strömstedt? Och vad tillför Robert Gustafsson till evolutionsteorin? Ja till Liv! innehåller flera av Liv Strömquists allra mest älskade serier, som aldrig tidigare varit utgivna i bokform, till exempel Kulturtanter, Tolv tröttsamma typer, Månadens manshora och Tjejkväll i tredje riket.Liv Strömquist följer äntligen upp sina tidigare succéalbum Hundra procent fett, Drift och Einsteins fru och den enormt rosade Prins Charles känsla. Ja till Liv! är en samling rasande analyser av en värld i brand som inte bara är lärorika utan också vansinnigt roliga.Strömquists absolut största styrka ligger dock varken i hennes akademiska och historiska kunskap eller sättet att sylvasst skärskåda vår samtidskultur. Det är hennes befriande humor och förmåga att skapa visioner som verkligen får mig att jubla. Elin Grelson, Göteborgsposten",
  "genres": [
    "Graphic Novels",
    "Feminism",
    "Comics",
    "Swedish Literature",
    "Humor",
    "Sweden",
    "Nonfiction"
  ],
  "author": "Liv Strömquist",
  "average_rating": "4.10",
  "url": "https://www.goodreads.com/book/show/12704014-ja-till-liv"
}