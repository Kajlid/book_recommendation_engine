{
  "title": "Fra Diavolo",
  "description": "Chi fu veramente Fra Diavolo? Un brigante? Un eroe della resistenza borbonica contro l’esercito francese? Nato nel 1771 a Itri nel Lazio, il bandito Michele Pezza, soprannominato Fra Diavolo, entrò nel 1798 nell’esercito borbonico in cambio dell’amnistia per due delitti commessi precedentemente. Nel 1799 capeggiò una banda di guerriglieri al servizio della vittoriosa spedizione del cardinale Ruffo contro la Repubblica Partenopea. Nel 1806 servì ancora i Borboni nella guerra contro i francesi. Dopo alterne vicende fu catturato e impiccato a Napoli l’11 novembre 1806 sotto il regno di Giuseppe Bonaparte.In questa celebre e appassionante biografia che si legge come un romanzo, Piero Bargellini ha voluto rivendicare la fama storica, in qualche senso anche morale, di un uomo il cui nome di Fra Diavolo venne diffamato per ragioni politiche o beffato per ragioni di costume, togliendo l’incriminato brigante dalla leggenda e collocandolo in un quadro che al rigore letterario unisce la fedeltà storica. Così, dietro la figura di Fra Diavolo; che molto spesso ha tratti di eroismo, si profilano personaggi storici, considerati comunemente eroici e che molto spesso hanno invece caratteri briganteschi.",
  "genres": [],
  "author": "Piero Bargellini",
  "average_rating": "4.50",
  "url": "https://www.goodreads.com/book/show/60098811-fra-diavolo"
}