{
  "title": "De rode kamer",
  "description": "De Rode Kamer (1879) van August Strindberg (1849-1912) is een van de meest levende klassieke werken in de Zweedse literatuur en heeft de tand des tijds onweerlegbaar getrotseerd. De Rode Kamer, naam van de plaats van samenkomst voor de kring van voornamelijk schrijvers en kunstenaars waar hoofdpersoon Arvid Falk deel van uitmaakt en vandaar ook de naam de groep zelf, is weleens een roman over de almacht van het geld genoemd. Op fel satirische toon laat Strindberg - wiens economische situatie in de tijd dat hij in Stockholm werkzaam was en met de gravin Siri von Essen trouwde precair was - zien dat alles en iedereen gekocht kan worden, dat kranten, levensverzekeringsmaatschappijen, ja zelfs religieuze genootschappen zonder enig morele overweging louter als winstgevende ondernemingen geleid worden (het thema is actueel genoeg!).Hoofdpersoon Arvid Falk, de even koppige als weekhartige literator, evenals zijn groepsgenoten gedreven door een cynisch jargon, een kritische kijk op de maatschappij en de daarmee verband houdende wens om deze te veranderen, vindt tenslotte zijn plaats weer; zijn kritische werkzaamheden maken, net als bij Strindberg zelf, tenslotte plaats voor die van een gehuwd en bezadigd bibliothecaris. Maar er zijn voortekenen dat Falk niet zo lang genoegen zal nemen met dit soort bestaan...Van August Strindberg verscheen bij Meulenhoff ook Het occulte dagboek (Meulenhoff Editie 121).Egil TÃ¶rnqvist plaatst in een nawoord De Rode Kamer in de tijd van ontstaan en binnen het oeuvre van Strindberg.",
  "genres": [
    "Classics",
    "Fiction",
    "Swedish Literature",
    "Sweden",
    "19th Century",
    "Scandinavian Literature",
    "Horror"
  ],
  "author": "August Strindberg",
  "average_rating": "3.24",
  "url": "https://www.goodreads.com/book/show/25794622-de-rode-kamer"
}