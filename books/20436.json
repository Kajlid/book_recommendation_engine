{
  "title": "Oorlogsdagboeken: 1914-1918. Een vrouw vertelt over haar Eerste Wereldoorlog",
  "description": "Dag na dag beschrijft Virginie Loveling het leven tijdens de Duitse bezetting - de angst, de ellende, de hoop. Haar dagboek is een uniek en aangrijpend document. Oorlogsdagboeken is het werk van een groot schrijfster die haar tijd ver vooruit was. Loveling schrijft zonder taboes over de problemen tijdens de Eerste Wereldoorlog, de maatschappelijke ontwikkelingen, haar doodsangst, haar contacten met de bezetter en niet in het minst over haar vrees voor de inbeslagname van haar dagboek, dat haar steeds dierbaarder werd. Uniek is Oorlogsdagboeken door de grote zin voor detail waarmee Loveling verslag uitbrengt over haar oorlog. De kranige oude dame gaat voor haar dagboek zelfs op reportage.Virginie Loveling vormde samen met haar zuster Rosalie een schrijversduo dat de Nederlandstalige letteren vernieuwde. Ze schreef tal van spraakmakende boeken en werd geroemd om de ‘mannenmoed’ waarmee zij zich mengde in het maatschappelijke debat. De achtenzeventigjarige éminence grise van de Vlaamse literatuur begon in het onheilsjaar 1914 aan haar omvangrijkste werk: een oorlogsdagboek.Tot stand gekomen onder verantwoordelijkheid van de Koninklijke Academie voor Nederlandse Taal- en Letterkunde (Gent).Dit oorlogsdagboek van Virginie Loveling is een selectie van fragmenten uit het originele manuscript, dat zich in de Gentse Universiteitsbibliotheek bevindt. Aan deze editie werd een primeur gekoppeld: De volledige, integrale tekst is raadpleegbaar op het internet via de link http://hdl.handle.net/1854/3308",
  "genres": [
    "History",
    "Nonfiction",
    "War"
  ],
  "author": "Virginie Loveling",
  "average_rating": "4.15",
  "url": "https://www.goodreads.com/book/show/11835342-oorlogsdagboeken"
}