{
  "title": "Αίμα και πάγος",
  "description": "Σε αυτό το ατμοσφαιρικό και γεμάτο σασπένς θρίλερ ο Robert Masello μας χαρίζει μια περιπέτεια που εκτείνεται στις ηπείρους και στους αιώνες –μια μαγευτική ιστορία που ξεδιπλώνεται συγχρόνως στη Βικτοριανή Αγγλία και σε έναν απομονωμένο σταθμό ερευνών στην Ανταρκτική, εκεί όπου ένας αρχαίος παγετώνας αποκαλύπτει ένα συνταρακτικό εύρημα που κρατάει αιχμάλωτο εδώ και σχεδόν διακόσια χρόνια…Ο δημοσιογράφος Μάικλ Γουάιλντ –ο κόσμος του οποίου καταρρέει από μια πρόσφατη προσωπική τραγωδία– ελπίζει πως μια αποστολή στο Νότιο Πόλο για ένα μήνα θα τον βοηθήσει να ξεπεράσει τη θλίψη του. Εδώ, στο πιο αφιλόξενο μέρος στη γη, αναζητά την παρηγοριά… μέχρι που, σε μια βουτιά ρουτίνας στην πολική θάλασσα, ανακαλύπτει απροσδόκητα κάτι εντελώς διαφορετικό: ένα νεαρό ζευγάρι, αλυσοδεμένο και σφραγισμένο για πάντα σε ένα κομμάτι πάγου. Δίπλα τους βρίσκεται ένα σεντούκι γεμάτο με ένα παράξενο, και δυσοίωνο φορτίο.Τώρα, στο ζοφερό αλλά πανέμορφο τοπίο παγόβουνων που τρεμοφέγγουν και ακατάπαυστου ήλιου, ο Μάικλ πρέπει να ξετυλίξει το μυστήριο του καταδικασμένου ζευγαριού. Υπήρξαν τα αθώα θύματα του φόβου και της προκατάληψης –ή κάτι πολύ πιο σκοτεινό; Η αναζήτησή του θα τον οδηγήσει στους στρατώνες του Πολέμου της Κριμαίας και στα ανεξερεύνητα βάθη του Ανταρκτικού Ωκεανού, στη μοιραία επέλαση της Ελαφράς Ταξιαρχίας και στην πανάρχαια κατάρα που επιζεί ως σήμερα.Καθώς ο πάγος γύρω από το δολοφονημένο ζευγάρι αρχίζει να λιώνει, ο Μάικλ βρίσκεται αντιμέτωπος με ένα θαύμα –ή έναν εφιάλτη. Γιατί αυτό που πέθανε μπορεί, όπως φαίνεται, να μην έχει φύγει…",
  "genres": [
    "Horror",
    "Thriller",
    "Vampires",
    "Fiction",
    "Fantasy",
    "Paranormal",
    "Mystery"
  ],
  "author": "Robert Masello",
  "average_rating": "3.42",
  "url": "https://www.goodreads.com/book/show/12135643"
}