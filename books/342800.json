{
  "title": "Blood Born",
  "description": "Due sorelle aggredite nella loro stessa casa. Solo una riesce a salvarsi, ma dovrà rivivere l’inferno al quale è scampata per permettere alla giustizia di fare il suo corso... La ragazza viene trovata in fin di vita sul ciglio della strada, la gola tagliata profondamente. E mentre ancora lotta tra la vita e la morte, la dottoressa Anya Crichton, medico legale incaricata di indagare sul caso, esamina le prove a sua disposizione. Tutte sembrano portare a tre fratelli, gli Harbourn, dei noti criminali non certo nuovi a episodi del genere e famosi per la loro abilità nell’eludere la legge. Anya ha già avuto modo di conoscerli, e sa bene che nemico ha di fronte, ma non si sarebbe mai aspettata di rischiare la sua stessa vita, oltre a quella dei suoi collaboratori e dei testimoni, che vengono uccisi o scompaiono. Ma non può lasciarsi fermare dalla paura, anche se diventerà sempre più difficile mantenere la calma di fronte all’incubo e alle terribili efferatezze che vengono portate alla luce scavando nelle azioni dei tre uomini, pronti a tutto pur di sottrarsi alla giustizia... Un romanzo avvincente, imprevedibile fino all’ultima pagina, tra criminali spietati e una protagonista credibile e ben delineata, che sarà amata non solo dagli appassionati di crime stories, ma anche dai lettori più esigenti, per il realismo delle situazioni e delle indagini scientifiche.",
  "genres": [
    "Crime",
    "Fiction",
    "Australia",
    "Mystery",
    "Mystery Thriller",
    "Audiobook",
    "Action"
  ],
  "author": "Kathryn Fox",
  "average_rating": "3.91",
  "url": "https://www.goodreads.com/book/show/6504589-blood-born"
}