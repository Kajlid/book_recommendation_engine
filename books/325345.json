{
  "title": "Lichtstadfamilie 1 – Kameraden",
  "description": "‘Lichtstadfamilie’ is een trilogie van graphic novels, geïnspireerd op historische gebeurtenissen. Dit drieluik vertelt het verhaal van drie generaties van de arbeidersfamilie Hultermans. En van de stad waarin ze wonen en werken: Eindhoven, thuisstad van het Philips-imperium.KameradenHet eerste deel van de trilogie is ‘Kameraden (1968-1972)’. Dit album wordt op 23 februari 2021 uitgebracht door Uitgeverij ISVW.Een fles gevuld met benzine. Een doosje stormlucifers. Met deze twee attributen staat Frans Hultermans bij de voortuin van zijn aartsvijand. Zijn bewegingen worden nauwgezet gevolgd door de man die ‘de Lenin van de Kruidenbuurt’ wordt genoemd. Frans strijkt de lucifer af…Als lid van de maoïstische actiegroep Rode Jeugd komt Frans in opstand tegen de gevestigde orde. Het wereldwijde kapitalisme moet omver worden geworpen, te beginnen bij het Philips-concern, op een steenworp afstand van Frans’ ouderlijk huis te Eindhoven.De acties van revolutionair Frans vinden geen genade bij zijn vader, de aan carnaval verslaafde glasblazer Peer. ‘Wil je drie dagen per jaar gelijkheid?’ vraagt Frans aan Peer, ‘of wil je het 365 dagen per jaar?’Een door Frans gepleegde bomaanslag dreigt de familie Hultermans uit elkaar te scheuren. Binnen de Rode Jeugd woekeren verraad en paranoia. Kiest Frans voor de revolutie, of zoekt hij de weg terug naar huis?",
  "genres": [],
  "author": "Maurice van Turnhout",
  "average_rating": "3.50",
  "url": "https://www.goodreads.com/book/show/60017238-lichtstadfamilie-1-kameraden"
}