{
  "title": "De Maia's",
  "description": "Wanneer Pedro zijn vader, de Portugese edelman Alfonso da Maia, wanhopig komt berichten dat zijn vrouw Maria is gevlucht met medeneming van hun dochtertje Maria Eduarda, en hij diezelfde avond zelfmoord pleegt, blijft de oude patriarch alleen achter met zijn kleinzoon Carlos. De twee kinderen groeien op zonder weet te hebben van elkaar. Het toeval brengt hen jaren later echter samen in Lissabon en ze worden een liefdespaar. Tot de waarheid aan het licht komt...Eça de Queiroz beschrijft in de De Maia’s niet alleen de dramatische ondergang van een adelijke Portugese familie, maar schetst ook met zijn soms in bijtend venijn, soms in milde spot gedoopte, maar altijd trefzekere en gestileerde pen de beau monde van Lissabon in de tweede helft van de negentiende eeuw. De roman vormt samen met Het vergrijp van pater Amaro (over de clerus) en Neef Bazilio (over de burgerij) een schitterende drieluik van de Portugese samenleving dat thans, ruim een eeuw later, nog niets aan zeggingskracht en waarheidsgehalte heeft ingeboet. Eça de Queiroz, de meester der typering, slaagt erin door zijn burleske evocatie van een tijdsgewricht de tijdloze ziel van een volk bloot te leggen en blijft daardoor altijd even sprankelend als actueel.De Maia’s is een hoogtepunt in het schitterende oeuvre van de Portugese Flaubert. Deze uitgave is voorzien van een nawoord door José Rentes de Carvalho.",
  "genres": [
    "Classics",
    "Fiction",
    "Portuguese Literature",
    "Portugal",
    "Romance",
    "Literature",
    "School"
  ],
  "author": "Eça de Queirós",
  "average_rating": "3.99",
  "url": "https://www.goodreads.com/book/show/10905732-de-maia-s"
}