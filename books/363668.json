{
  "title": "Spasitelka světa",
  "description": "Ješua vyrostl, dospěl a nezadržitelně míří k cíli svého poslání, jakkoli je jeho cesta bolestná, těžká a mnohdy pro něho samého nepochopitelná. Začíná jeho pouť od města k městu, kázání pod širým nebem a stále se zvětšující houfy příznivců. To všechno samozřejmě dobře známe. Avšak „bezpohlavní“, vždy dokonalý biblický Ježíš z kostelních soch se tady stává plnokrevným, vášnivým mužem, který se zamiluje (ne jednou) a nakonec, jak je ostatně v životě běžné, se ožení.Očima jeho ženy Myrai (Máří Magdaleny) sledujeme překotný spád událostí. Ač jsme to všichni nesčetněkrát slyšeli vyprávět, všechno najednou působí naprosto neotřele. Stará dogmata se mění v naprosto jiný, ohromující příběh. „Světci“ mají často do svatosti daleko, takže se můžeme jednou rozčilovat nad hroznou povahou Kéfy čili sv. Petra a podruhé se smát pubertálním nápadům Myraina mladšího bratříčka, ze kterého se nakonec vyklube světoznámá biblická postava. Dozvíme se, jak to bylo s Jidášem a staneme se svědky ukřižování i neobvyklého zmrtvýchvstání. Je to tragické, je to humorné, erotické, mystické i hluboce lidské.V poslední části strhující trilogie ostře vystoupí do popředí rozpor mezi křesťanstvím (které později ovládlo svět jako římskokatolické vyznání) a původní gnostickou verzí, která dnes už téměř zanikla. Všechna tajemství Boží budou odhalena, bez ohledu na to, jak jsou hrůzná a šokující, a Ješua se konečně setká se svým otcem – přestože i tohle se odehraje trochu jinak, než bychom čekali…",
  "genres": [],
  "author": "Katrin Taillefer",
  "average_rating": "3.25",
  "url": "https://www.goodreads.com/book/show/7795791-spasitelka-sv-ta"
}