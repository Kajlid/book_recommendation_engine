{
  "title": "Jag älskar dig inte",
  "description": "Lotten har en familj: en man hon älskar högt och rent och två barn hon sätter före allt annat. Definitivt före sig själv. Hon vet ju att äktenskap innebär kompromisser och vem skulle hon vara om hon inte först och främst såg till att Per och barnen mådde bra?Det Per säger till henne en dag - \"Jag älskar dig inte\" - slår i ett slag hål på idyllen. Men Lotten kraftsamlar, hon kan förändra sig. Hon ska försöka mer, bättre. Hon vet att hon kan. Hon bestämmer sig för att med alla medel rädda den familj som är mamma, pappa och två barn. Att hon raderar ut sina egna konturer i processen är bara en del av den nödvändiga kompromissen. Men inget hon gör fungerar. Eller kanske hon bara inte begrep bättre, som Per säger till henne när han till slut tar sin väska och lämnar familjen för gott. Det uns av självkänsla Lotten hade kvar raderas. Hela hennes värld rasar samman, men i sin förtvivlade situation får hon hjälp att finna fast mark av två omistliga vänner. Och när hon så småningom reser sig är hon fylld av en längtan att förnedra Per så som han förnedrat henne. Hon går mot sin egen ljuva hämnd, med målet att förstöra det han håller högst i livet. Precis som han förstörde det hon älskade mest. Med sälta och humor skildrar Christina Stielli det raffinerade spel som pågår under ytan i ett havererande äktenskap, och gestaltar den hopplösa förtvivlan som knockar en övergiven kvinna i kris. Det är befriande trovärdigt om hur den mödosamma men ändå möjliga vägen till ett nytt liv, på egna villkor, faktiskt ligger där och väntar.Jag älskar dig inte är identifikationslitteratur av högsta graden.",
  "genres": [],
  "author": "Christina Stielli",
  "average_rating": "3.54",
  "url": "https://www.goodreads.com/book/show/11516201-jag-lskar-dig-inte"
}