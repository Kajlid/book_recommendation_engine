{
  "title": "Il Mago Pellegrino",
  "description": "Un fantasy medioevale che segue tutti i criteri del genere, a partire dalle ambientazioni che si apriranno davanti agli occhi del lettore come dipinte su una mappa, attraverso cui seguire passo passo il viaggio degli protagonisti, tra epiche battaglie, sortilegi e colpi di scena.Siamo nel regno di Thera, mondo magico e teatro di una sanguinosa lotta tra le forze del bene, capeggiate da Syrion contro Baalthus, il Signore Oscuro del male. Dopo mille anni da quegli scontri, nei dintorni della città di Zaphyra, divenuta nel frattempo una delle più ricche e pacifiche dei Sette Regni, sembrano aprirsi nuovi portali che minacciano il ritorno degli antichi demoni. Aloysius Limerick Medina, ultimo dei Grandi Maghi e creatore degli implacabili Fuochi Danzanti che proteggono i confini della città, viene chiamato dal re Leothard per fare luce sulle presenze oscure. Non sa che di lì a poco, lui stesso e il suo re cadranno vittime di un terribile incantesimo che li lascerà in uno stato di vita sospesa. Le sorti di Zaphyra e dell'intero regno di Thera dipenderanno, allora, esclusivamente dal coraggio dell'erede al trono, Elinor, dotata di un grande talento nella battaglia, e del Guardiano della Foresta dei Fuochi Danzanti, al quale verrà affidato il compito di accompagnarla in un viaggio nelle terre del male, alla ricerca della Chiave di Syrion, l'unica che potrà chiudere definitivamente il passaggio tra i due mondi e spezzare l'incantesimo.Harald Milius, mite guardiano all'apparenza senza alcun potere, e una principessa dotata solo di un spada, si metteranno sulle tracce dell'infido Rufus, inviato dal Signore Oscuro per ordire l'inganno ai danni del re. Ciò che scopriranno sarà, in loro, una forza più potente di qualsiasi magia.",
  "genres": [
    "Fantasy"
  ],
  "author": "Piero Iula",
  "average_rating": "3.80",
  "url": "https://www.goodreads.com/book/show/37531647-il-mago-pellegrino"
}