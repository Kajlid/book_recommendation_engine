{
  "title": "Myrskyluodon Maija",
  "description": "Maija kasvaa saaristolaiskodin turvallisessa mutta ankarassa ilmapiirissä. Lapset tottuvat pienestä pitäen kovaan työhön, ja vanhempien sana on laki. Ajan tavan mukaan Maijan mielipidettä ei kysytä silloinkaan, kun hänet luvataan Kala-Erkerin Jannelle vaimoksi. Maijan ja Jannen uusi koti rakennetaan tulisijaa myöten itse kaukaiselle Myrskyluodolle. Työntäyteiset päivät kuluvat nopeasti, ja pariskunnan välinen rakkaus ja luottamus kasvavat kuin huomaamatta. Elämä meren naapurina opettaa nöyryyttä ja vahvuutta. Lapsellisesta nuoresta tytöstä kasvaa vähitellen oikea saariston nainen, voimakas ja sitkeä. 1800-luvun saaristolaiselämä on ankaraa, mutta Maijan tarinassa on myös karua kauneutta ja lämpöä. Elämä on yksinkertaista, arjen ilot ovat pieniä ja konkreettisia. Lasten varttuminen, arkinen työ ja saariston turvallinen yhteisö tuovat voimaa, jonka varassa jaksetaan myös surun hetket. Anni Blomqvist kertoo Maijan tarinan lämmöllä, turhia konstailematta. Kirjan rauhallinen tunnelma ja lempeä huumori jättävät lukijalleen kotoisan olon. Myrskyluodon Maija on tarina ihmisen ja luonnon alkuperäisestä yhteydestä, joka nykypäivän ihmiseltä on unohtumassa. Kirjassa on yksissä kansissa rakastetun saaristolaissarjan kolme ensimmäistä osaa: Tie Myrskyluodolle, Luoto meressä ja Maija.",
  "genres": [
    "Fiction",
    "Finnish Literature"
  ],
  "author": "Anni Blomqvist",
  "average_rating": "3.89",
  "url": "https://www.goodreads.com/book/show/8390602-myrskyluodon-maija"
}