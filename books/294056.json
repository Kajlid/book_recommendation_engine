{
  "title": "La ragazza di Bube",
  "description": "Mara è una giovane di Monteguidi, piccolo paese della Val d'Elsa, che all'indomani della Liberazione conosce il partigiano Bube, eroe della Resistenza, e se ne innamora. Questi, tornato alla vita civile imbottito di precetti di violenza e vendetta, ha commesso un delitto e, dopo un periodo alla macchia, viene catturato e condannato a quattordici anni di carcere. Mara, maturata proprio grazie alla forza del sentimento per Bube e divenuta ormai donna, decide di aspettare l'amato con animo fedele e ostinato. Con questo romanzo - pubblicato nel 1960 e seguito nel 1963 da una celebre versione cinematografica interpretata da Claudia Cardinale - Cassola si aggiudica il premio Strega e raggiunge il successo anche internazionale. \"La ragazza di Bube\" segna una profonda cesura nella narrativa italiana del dopoguerra: benché ispirato a una vicenda realmente accaduta, il romanzo si arricchisce di elementi psicologici e lirici superando le istanze neorealiste, tanto per il linguaggio quanto per il rifiuto dei dogmatismi ideologici. \"Il romanzo\" sostiene infatti Cassola \"viene prima di ogni interpretazione della realtà, è la ricerca continua della verità degli uomini.\"",
  "genres": [
    "Classics",
    "Fiction",
    "Italian Literature",
    "Italy",
    "Romance",
    "Historical Fiction",
    "War"
  ],
  "author": "Carlo Cassola",
  "average_rating": "3.70",
  "url": "https://www.goodreads.com/book/show/527711.La_ragazza_di_Bube"
}