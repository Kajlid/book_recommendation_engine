{
  "title": "De zwemmers",
  "description": "Scott Fitzgerald (1896-1940) is vooral bekend geworden door romans, zoals 'The Great Gatsby', 'Tender is the Night' en 'This Side of Paradise', zijn debuutroman. Maar hij schreef ook een groot aantal korte verhalen, die hem een goed inkomen en de nodige populariteit bezorgden. Van de 160 verhalen die Scott Fitzgerald schreef, heeft de samensteller er 15 uitgekozen voor deze bundel. Ze geven een prachtig beeld van de 'jazz age'. De personen in zijn verhalen hebben een goede positie of kunnen het zich veroorloven niet te werken. Danspartijen, soupers en andere samenkomsten, waar romances ontstaan en even zo snel weer beÃ«indigd worden, lijken de belangrijkste gebeurtenissen van het dagelijks leven te zijn. Het verhaal 'De Zwemmers' vormt daarop een uitzondering. Een in Parijs wonende Amerikaan is zijn Franse vrouw zat. Een meisje redt hem uit het water en hij besluit te leren zwemmen. Dankzij zijn zwemkunst weet hij zijn vrouw en haar minnaar een hak te zetten om tijdens een cruise zijn redster weer te ontmoeten. In het nawoord vertelt de samensteller over leven en werken van de auteur.",
  "genres": [
    "Short Stories",
    "Literature"
  ],
  "author": "F. Scott Fitzgerald",
  "average_rating": "3.33",
  "url": "https://www.goodreads.com/book/show/3650209-de-zwemmers"
}