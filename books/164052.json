{
  "title": "Van droomreis naar droomleven: hoe een reis een levensstijl werd",
  "description": "‘En, wat doe je voor werk?’ wordt me gevraagd. ‘Ik reis,’ antwoord ik kort en bondig. Mijn gesprekspartner heeft een paar seconden nodig om dit te verwerken. Dan is de volgende opmerking: ‘Je reist voor je werk?’ Dit is het moment waar ik het meeste plezier in heb. ‘Nee, voor de lol,’ antwoord ik. De verbazing en verwarring zijn van het gezicht van de ander af te lezen.Na een tijdlang ziek te zijn geweest vertrekt Lilith voor een reis die zeven maanden zal gaan duren. Worstelend met de vraag: ‘Is dit nu alles?’ wil ze ontdekken wat er overblijft van ‘Lilith’ als ze los is van Nederland, los van wat hoort en los van wat moet. De reis blijkt geen onderbreking van haar gewone leven te zijn, maar een start van een nieuwe manier van leven. Ze blijft reizen omdat ze daardoor de passie door haar aderen voelt stromen. In dit boek vertelt de schrijfster over haar ervaringen met andere culturen, gewoonten en gebruiken. Op humoristische wijze legt ze verschillende, soms absurde, gebeurtenissen naast haar concept van ‘normaal’. Met een flinke portie zelfspot onderzoekt de schrijfster haar eigen overtuigingen. Ze neemt je mee naar een afgelegen gemeenschap in Costa Rica, een Hare Krishna tempel in Ecuador, een circus in de Verenigde Staten en de weelde van Dubai. De schrijfster laat zien dat iedereen zich de vraag kan stellen: Hoe leef ik mijn dromen? Lilith Schaap (1983) werkte als dramatherapeut. Ze besluit op reis te gaan nadat ze een burn-out heeft gehad. De reis om zichzelf te ontdekken verandert haar levenswijze drastisch. Tegenwoordig heeft ze uiteenlopende werkzaamheden (van clown tot professional organizer) en reist over de wereld.",
  "genres": [],
  "author": "Lilith Schaap",
  "average_rating": "4.00",
  "url": "https://www.goodreads.com/book/show/23699299-van-droomreis-naar-droomleven"
}