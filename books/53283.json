{
  "title": "Il villaggio incantato",
  "description": "All'insaputa della razza umana, sulla Terra dell'anno 2350, due specie aliene si combattono senza esclusione di colpi e su scala titanica, ma nel più completo segreto: si tratta delle avanguardie dei Gelidi Invasori, provenienti da una galassia remota e completamente oscura, e le ormai esigue schiere dei discendenti degli Antichi Marziani, dalle menti logicissime e dai corpi polimorfici. La posta in palio non è, però, semplicemente la conquista o la difesa della Terra, bensì la salvezza o la distruzione dell'intero universo conosciuto, di questa regione del sevagram che noi popoliamo. E la battaglia finale non si combatterà sul nostro pianeta… bensì nei ventosi e violacei deserti marziani, tra le rovine degli antichi e mitici canali che, di tanto in tanto, le tremende tempeste di sabbia lasciano ancora affiorare. Perché, malgrado le recenti esperienze umane negli spazi interplanetari, Marte non è quel mondo morto e spento che appare… la sua essenza e la sua storia antichissima sono celate agli uomini, ma non ai discendenti della razza che dalle dune sabbiose e dalle rocce brulle del quarto pianeta del sole partirono un giorno alla conquista degli spazi stellati…",
  "genres": [
    "Science Fiction"
  ],
  "author": "A.E. van Vogt",
  "average_rating": "3.93",
  "url": "https://www.goodreads.com/book/show/14288797-il-villaggio-incantato"
}