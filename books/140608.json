{
  "title": "Det er ikke mer synd på deg enn andre",
  "description": "Gjennomgangsfiguren i boken er en 30 år gammel kvinne som etter en vanskelig oppvekst fikk store psykiske problemer og gikk inn i en offerrolle i livet sitt. Et offer forklarer sine problemer med ting som har skjedd i fortiden; man føler seg låst, og det er ingenting man kan gjøre med det. Andre må ta ansvaret. Da forfatteren i samtale med pasienten sa til henne: \"Det er ikke er mer synd på deg enn andre\", følte hun seg utrolig krenket. Til tross for dette tok hun etter en tid et gjennomgripende oppgjør med sine egne holdninger og sin atferd, blant annet offerrollen. Hovedproblemet i livet vårt er ikke det som skjer, men hvordan vi velger å forholde oss til det. Pasienten endret holdning til bekymring, verdens urettferdighet og livets usikkerhet, døden og fremtiden; og ikke minst tok hun ansvar for sine egne valg. Dette førte til en helt ny frihet i livet hennes, men også et nytt ansvar. Boken inneholder pasientens egen beretning, som kommenteres av forfatteren i kapitler om blant annet \"Empati og konfrontering\", \"Skyld og skam\", \"Selvbilde, selvfølelse og selvtillit\", \"Oppmerksomt nærvær\", \"Personlighet og personlighetsforstyrrelser\" og problemer knyttet til diagnostikk innen psykiatrien og terapeutrollen. Boken illustrerer at uansett bakgrunn og livssituasjon kan vi alle velge å se håpefullt på fremtiden.",
  "genres": [
    "Nonfiction",
    "Self Help",
    "Psychology",
    "Scandinavian Literature"
  ],
  "author": "Ingvard Wilhelmsen",
  "average_rating": "3.88",
  "url": "https://www.goodreads.com/book/show/21896533-det-er-ikke-mer-synd-p-deg-enn-andre"
}