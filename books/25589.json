{
  "title": "Tulilahti: Tutkimuksia naismurhista",
  "description": "Kaksi nuorta naista, telttaretki ja murhaaja.Teemu Keskisarja avaa koko Suomea järkyttäneen Tulilahden kaksoismurhan ja asettaa sen rankkoihin raameihinsa osaksi suomalaisten naismurhien historiaa.Ukkonen vikuuttaa koivun. Kirkkokansa kulkee kirkastusjuhlille. Haudankaivaja tekee heinää. Koskenkorvapullo särkyy saaressa. Astiakaapin ja seinän välissä on Jallu, josta puuttuu yksi sivu. Työmiehen vaatteet tahrautuvat vereen. Maanantain ja tiistain välinen yö 27.–28. heinäkuuta 1959 on tyyni, pilvetön ja melko lämmin. Hiljaa airot kolahtelevat ja perämoottori pärisee. Leiripaikan rantaveteen putoaa kattila ja muovimukin palasia. Kahden neidon ruumiit löytyvät suosta liekokasan ja kahdeksan taimen alta. Uhrien tavarat ovat kekseliäissä kätköissä ja polkupyörät järven syvimmässä kohdassa. Kaikki liittyy kaikkeen, mutta mikään ei liity mihinkään. Teemu Keskisarja apureineen perehtyi KRP:n ja Kansallisarkiston asiakirjoihin sekä haastatteli aikalaiset. Teoksessa Tulilahden kaksoismurha asettuu osaksi suomalaisten naisten kokeman väkivallan jatkumoa. Tulilahden tapausta avaavat aiempien vuosikymmenten naismurhat Kivennavalla, Jalasjärvellä ja Lauttasaaressa.",
  "genres": [
    "Nonfiction",
    "True Crime",
    "Crime",
    "History",
    "Finnish Literature"
  ],
  "author": "Teemu Keskisarja",
  "average_rating": "3.32",
  "url": "https://www.goodreads.com/book/show/123182808-tulilahti"
}