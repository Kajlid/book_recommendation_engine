{
  "title": "Kıskanmak",
  "description": "\"Kıskanmak... Seniha’nın yüreğinde ilk beliren, kendisini ilk duyuran ve hemen her gün daha fazla gelişip büyüyen his bu olmuştu. Halit’le aralarında sekiz yaş vardı ve onu kıskanmadığı bir zamanı hiç bilmiyordu. Hayatının en eski, en bulanık ve silik hatıraları arasında bile bu kıskançlık her şeye hükmeden bir yer tutuyordu. Hayal meyal hatırladığı zamanlarda da herkes kendisinin kara kuru, Halit'in ise beyaz, sarı saçlı ve mavi gözlü olduklarına bakarak, 'Bu kız, o oğlan olmalıydı' demişler, hep ağabeyini okşamışlardı. (...) Çirkinlerin sevilmemeye ve güzeller için feda edilmeye mahkûm bulunduklarını Seniha pek küçük yaşından itibaren bilmiş, anlamıştı.(...) Ağabeyinin çılgın eğlence saatlerinden sonra bitap uyumak üzere evine döndüğü gecelerin ertesi günleri, Seniha onun kahvaltısını hazırlayarak götürdükçe çok kere kendisini uyanmamış bulurdu. Ve bazen başucunda bir dakika durur, Halit'in yarı açık kalmış dudaklarının ancak birkaç saat evvel verdikleri ve aldıkları buseleri kinle, kıskançlıkla, hicapla, nefretle hem de ihtirasla düşünürdü. Ve yüz erkeğin kollarında geçmiş, erkeğin ve zevkin her çeşidini görmüş kadınları belki çıldırtabilen bu erkek vücuduna karşı o kadınların duydukları ihtirasları ve bu erkek vücudundan aldıkları zevkleri düşüne düşüne, bunları düşünmek vaziyet ve mecburiyetinde kala kala, Seniha'nın tahteşşurunda belki çok karışık ve çok gizli buhranlar da olurdu...\"Sultan Hamid Düşerken romanının yazarı Nahid Sırrı Örik'in \"kıskançlık\" kavramı üzerine yazdığı ve (belki de) dünya da başkahramanı \"negatif\" olan tek roman!",
  "genres": [
    "Turkish Literature",
    "Turkish",
    "Fiction",
    "Novels",
    "Literature",
    "Roman",
    "Classics"
  ],
  "author": "Nahid Sırrı Örik",
  "average_rating": "4.08",
  "url": "https://www.goodreads.com/book/show/7795072-k-skanmak"
}