{
  "title": "Päiväntasauksen sankarit",
  "description": "Ote suomenkielisen painoksen esipuheesta: Päiväntasauksen sankareissa albumin piirtäjä Jean-Claude Mézières on päästänyt sarjakuvantekijän lahjansa valloilleen. Hän on aina kaavoihinsa kangistumaton ja uutta etsivä piirtäjä, mutta tässä albumissa visuaaliset kokeilut ovat ehkä näyttävämpiä kuin missään muussa Valerian-albumissa. Piirrostyö on kahlitsematonta ja maalauksellista. Mézières on siitä erikoinen sci-fin piirtäjä, että hän ei juuri laisinkaan kiinnitä huomiota teknisten yksityiskohtien tarkkaan jäljentämiseen. Ne ovat vain kulissi, tarinan varsinainen ydin on muualla. Kuvituksen uudet mahdollisuudet aukeavat juonesta. Simlanin planeetan omat sankarit ovat epäonnistuneet sukunsa jatkamisessa planeetan omalaatuisen järjestyksen mukaan. Mikäli matkaan lähtenyt sankari onnistuu kevätpäiväntasauksen aikaan pääsemään kaukaiselle saarelle ja siellä jumalattaren temppeliin, hän saa kunnian ryhtyä uuden sukupolven isäksi. Siksi paikalle kutsutaan neljän muun planeetan sankarit, joukossa maan edustaja Valerian. Mézières kuljettaa tarinaa useissa kohdissa rinnakkaisesti neljän sankarin mukana, kunkin erikseen. Se mahdollistaa kuvituksen monipuolisen hyväksikäytön. - - - Päiväntasauksen sankarit on hyvä esimerkki albumista joka antaa tarkkaavaiselle lukijalle paljon. Sen täysipainoiseksi lukemiseksi ei riitä tekstin luku ja kuvien vilkuilu, toisin sanoen albumi on sarjakuvaa monipuolisimmillaan. - Heikki Jokinen",
  "genres": [
    "Comics",
    "Science Fiction",
    "Bande Dessinée",
    "Graphic Novels",
    "Graphic Novels Comics",
    "Comic Book",
    "Humor"
  ],
  "author": "Pierre Christin",
  "average_rating": "3.94",
  "url": "https://www.goodreads.com/book/show/7832636-p-iv-ntasauksen-sankarit"
}