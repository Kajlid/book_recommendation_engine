{
  "title": "I demoni guerrieri",
  "description": "I demoni guerrieri (1958) si svolge nel 1469: lo shogunato della famiglia Ashikaga ha ormai perso il suo potere ed è incapace di resistere agli attacchi dei signori locali (daimyo-) che per quasi tutto il secolo successivo si impegneranno in una sanguinosa guerra civile. Su questa base storica segnata da assedi e saccheggi, distruzioni e sommosse, l'autore colloca due personaggi destinati fin dall'inizio a fronteggiarsi: il monaco zen Ikkyu- e la donna demone Koma, l'uno attento ma distaccato osservatore degli avvenimenti, l'altra irriducibile nemica del potere costituito, accomunati tuttavia da un'esistenza che li pone al di fuori delle strutture sociali e dalla decisione di recidere ogni legame con il mondo degli uomini, che ne fa quasi le due facce opposte di una stessa medaglia. Arricchito da colpi di scena e bruschi cambiamenti di ritmo e atmosfera, I demoni guerrieri inserisce nell'ambito della narrazione storica elementi tratti dal fantastico e dal folclore, speculazioni filosofiche e poesie, immagini macabre e scene di massa, in una complessa elaborazione che contribuisce a farne un racconto di grande suggestione e originalità.",
  "genres": [
    "Japan",
    "Asia",
    "Fiction",
    "Japanese Literature",
    "Classics"
  ],
  "author": "Ishikawa Jun",
  "average_rating": "3.34",
  "url": "https://www.goodreads.com/book/show/9698595-i-demoni-guerrieri"
}