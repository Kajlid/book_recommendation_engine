{
  "title": "Wundervolle Sommer 1: Ab in den Süden, Vorzugsausgabe",
  "description": "Weet je nog? Je werd in de auto gepropt (kinderen, de hond, papa, mama, de koeltas, ...), je ging op weg met miljoenen bedevaartgangers, in juli of augustus, allemaal aanhangers van de god van de file, honderden kilometers in een plakkerige hitte (geen air conditioning!) ... en dat noemden ze dan vakantie!Papa zat natuurlijk achter het stuur. Ook al had mama haar rijbewijs, het was de taak van het hoofd van het gezin, de uitgeputte herder, om de blatende kudde naar het beloofde land te brengen. Doet er niet toe waar, als het er maar mooi weer was. Soms zette de hoeder met zijn almachtige rechterhand de radio aan. Dat jaar waren de zomerhits \"Rien qu’une larme dans tes yeux\", \"Et surtout ne m'oublie pas\", \"Vado via\" en \"La maladie d'amour\".Over \"La maladie d'amour\" gesproken ... Mama Madeleine, Mado voor de intimi, lijdt daar sinds een paar maanden aan...In \"Mooie Zomers\" van Jordi Lafebre en Zidrou kom je Norman Rockwell en Frank Capra tegen. \"Mooie Zomers\", waarin de auteurs ons - vrolijk springend van 1973 naar 1968 en van 1963 naar 1976 - deelgenoot maken van doldwaze situaties, kleine problemen en groot verdriet. Onvergetelijke momenten van het gezin Faldérault. Klim in hun rode Renault 4 Estérel en zet koers naar het zuiden voor een heerlijk fris bad.",
  "genres": [
    "Bande Dessinée",
    "Comics",
    "Graphic Novels",
    "France",
    "Graphic Novels Comics",
    "Comic Book",
    "Fiction"
  ],
  "author": "Zidrou",
  "average_rating": "4.25",
  "url": "https://www.goodreads.com/book/show/53105792-wundervolle-sommer-1"
}