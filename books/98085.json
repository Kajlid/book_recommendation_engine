{
  "title": "Het huis Lauernesse",
  "description": "Met de komst van Paul van Mansfeld, de jonge geloofsverkondiger uit Wittenberg, begint in Het huis Lauernesse een lange reeks dramatische verwikkelingen. Zijn boodschap van een ‘evangelisch’ christendom verstoord niet alleen het verlovingsfeest van de jonkvrouwe van Lauernesse en de Utrechtse poorter Aernoud Bakelsze, maar ook hun beider levensgeluk.Het ‘nieuwe geloof’ dringt steeds verder door in de 16e eeuwse samenleving. Het is de tijd der eerste martelaren. Johannes Pistorius, afvallig priester, beklimt de brandstapel. Ballingen, verlopen monniken en... inquisiteurs trekken door het land. En op de achtergrond voeren Philips van Bourgondië en Karel van Gelre hun verbeten strijd om de macht.Ter verantwoording:Het huis Lauernesse wordt de lezer hier door Amstel Boeken in een verkorte uitgave aangeboden. Niet uit een tekort aan eerbied voor de vermaarde 19e eeuwse schrijfster, maar juist uit de overtuiging dat zij de aandacht ook nu nog ten volle verdient. De literaire smaak heeft zich echter in de loop van een eeuw zo sterk gewijzigd, dat een volledige uitgave thans haar doel zou missen. Voor het overige is de spelling gemoderniseerd en het taalgebruik, enigermate, aan het hedendaagse aangepast.",
  "genres": [],
  "author": "A.L.G. Bosboom-Toussaint",
  "average_rating": "2.61",
  "url": "https://www.goodreads.com/book/show/18069991-het-huis-lauernesse"
}