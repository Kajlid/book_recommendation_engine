{
  "title": "Blösch",
  "description": "Het middelpunt van de roman Blösch van de Zwitserse auteur Beat Sterchi vormt een koe, eigendom van boer Knuchel, levend op een godvergeten berghelling ergens in Zwitserland. Aan het lot van koe Blösch is dat van Ambrosio gekoppeld, een Spanjaard die aanvankelijk als knecht bij Knuchel in dienst is, maar later in een abattoir komt te werken. Daar wordt koe Blösch uiteindelijk afgeleverd om geslacht te worden. De band tussen knecht en koe blijkt even sterk als die tussen mes en bloed. In een meeslepende stijl vertelt Sterchi over de arme sloeber Ambrosio, over discriminatie en het boerenleven, over de gemoderniseerde landbouw en over abattoirpraktijken. Het boek is tegelijk een aanklacht en een hilarisch portret, een schrijnend realistische beschrijving van onze samenleving en een hoogst komische vertelling van het moderne leven.",
  "genres": [
    "Fiction",
    "German Literature"
  ],
  "author": "Beat Sterchi",
  "average_rating": "3.82",
  "url": "https://www.goodreads.com/book/show/13043335-bl-sch"
}