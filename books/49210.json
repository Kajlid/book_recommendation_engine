{
  "title": "Taivaanraapijat",
  "description": "Romaani kylmäpäisistä suomalaismiehistä pilvenpiirtäjätyömaalla 1900-luvun alun New Yorkissa. Heidän rinnallaan työskentelevät pelottomat mohawk-intiaanit. Intiaaneja ei huimaa, koska he eivät pelkää kuolemaa, suomalaiset taas tekevät rahasta mitä vaan...Jussi Ketola muuttaa tuhansien maanmiestensä tavoin Suomesta Amerikkaan vuonna 1907. New Yorkissa hän liittyy suomalaismiesten joukkoon, joka rakentaa silloisen maailman korkeinta rakennusta, Metropolitan Life -pilvenpiirtäjää. 1900-luvun alun New Yorkin Brooklynissä ja Harlemissa asuu noin kaksikymmentätuhatta suomalaista. Heidät tunnetaan miehinä, jotka ovat valmiita menemään rahasta mihin tahansa, jopa yli kahdensadan metrin korkeuteen. Antti Tuuri kuvaa insinöörin pikkutarkkudella työtä pilvenpiirtäjän rakennustyömaalla; turva­järjestelyt rakennuksilla ovat olemattomat ja onnettomuuksia sattuu paljon.Jussi Ketola rakentaa pilvenpiirtäjää suomalaisella sisulla ja suoraselkäisyydellä. Raittiusliike pyrkii pitämään nuoret suomalaiset kaidalla tiellä. Tuuri kuvaa myös ajan aatteellisia virtauksia, joita edusti mm Matti Kurikka, ihanneyhteiskunta Sointulan perustaja, joka tuolloin 1900-luvun alkupuolella asui myös New Yorkissa. Harras kristitty ja kiihkeä sosialisti kokoaa amerikansuomalaiset kuulemaan sanomaansa ja antaa pohdittavaa myös nuorelle Jussille.Antti Tuuri jatkaa komeasti matkaa pohjalaisen miehen mieleen. Taivaanraapijat on viides, itsenäinen osa Äitini -sarjassa.",
  "genres": [
    "Fiction",
    "Historical Fiction"
  ],
  "author": "Antti Tuuri",
  "average_rating": "3.54",
  "url": "https://www.goodreads.com/book/show/13627991-taivaanraapijat"
}