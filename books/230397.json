{
  "title": "Aristocrats: Caroline, Emily, Louisa, and Sarah Lennox, 1740-1832",
  "description": "Levensbeschrijving van vier zusters, aristocrates in het Engeland van de tweede helft van de achttiende eeuw. Deze dames wisselden geestdriftig talloze brieven uit met hun familie en kennissen. Het feit dat een groot deel van deze correspondentie bewaard bleef, stelde de auteur, een kunsthistorica, in staat dit boek te schrijven. Hoewel de dames rijk, intelligent en niet onknap waren, bleven problemen hen niet bespaard. De oudste zuster bijvoorbeeld liet zich schaken door haar geliefde, een sluwe politicus, toen ze van haar vader niet met hem mocht trouwen. De jongste zuster stortte zich na een ongelukkig huwelijk in een geruchtmakende affaire met een minnaar die in alle opzichten haar mindere was, om tenslotte bij een derde man haar geluk te vinden. Behalve liefdesaffaires zorgden ook politieke meningsverschillen voor conflicten tussen familieleden. De lezer krijgt een aardig beeld van het achttiende-eeuwse Engeland. Het boek blijft boeien, hoewel de vertaling soms wat stroef leest en enkele verklarende noten voor Nederlandse lezers verhelderend zouden zijn geweest. Wie de historische romans van Hella Haasse waardeert, zal ook van dit boek genieten. Afbeeldingen in zwart-wit en kleur.",
  "genres": [
    "History",
    "Nonfiction",
    "Biography",
    "18th Century",
    "Historical",
    "19th Century",
    "British Literature"
  ],
  "author": "Stella Tillyard",
  "average_rating": "4.10",
  "url": "https://www.goodreads.com/book/show/34664465-aristocrats"
}