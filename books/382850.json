{
  "title": "Lille Eyolf",
  "description": "I en elskovsstund mellom Alfred og Rita, faller Lille Eyolf ned fra et bord og blir ødelagt for livet. Dermed er både Lille Eyolfs fødsel og hans ulykke knyttet til erotikken mellom ektefellene. Barnet er for dem en evig påminnelse om lyst og smerte. Han møtes med kjærlighet, men er også i veien for de voksne.Den varmblodige Rita vil elske, men Alfred viker unna og trøster seg i stedet i et platonisk forhold til sin halvsøster, Asta. Da Lille Eyolf så drukner, påføres foreldrene ytterligere skyldfølelse. Rita og Alfred kan fremdeles ikke komme utenom Lille Eyolf. Hans skjebne blir en tung bør. Makter de å bære den? Bak tidens fasade, som også er en del av Ibsens uttrykk, gløder dette kammerspillet. Uforløst kjærlighetslengsel, erotiske spenninger og skyldfølelse er krefter som river i forholdet mellom Rita, Alfred og Asta.Som de fleste Ibsen-produksjoner, sprenger også denne tidens ferniss. Alfred, Rita og Asta er skapt i 1894, men i sin kjærlighetskamp kunne de levd i dag.I rollene: Eindride Eidsvold, Laila Goody, Andrine Sæther, Mads Ousdal, Henny Moan og Bastian Danielsen Stabel.",
  "genres": [
    "Plays",
    "Drama",
    "Classics",
    "Scandinavian Literature",
    "Fiction",
    "Theatre",
    "Literature"
  ],
  "author": "Henrik Ibsen",
  "average_rating": "3.82",
  "url": "https://www.goodreads.com/book/show/9266000-lille-eyolf"
}