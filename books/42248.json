{
  "title": "Mitt liv i spökenas bush",
  "description": "Nigerianske Amos Tutuola (1920-1997) tillhör den afrikanska litteraturens mest inflytelserika författare. Berättaren i hans andra roman Mitt liv i spökenas bush förirrar sig in i bushen som sjuårig pojke. Först när det är för sent att vända tillbaka förstår han att han i själva verket har trätt in i spökenas bush, en plats där enbart de döda är välkomna. I sina försök att hitta tillbaka till de levandes värld vandrar han från spökstad till spökstad. På vägen träffar han på den ena oförglömliga karaktären efter den andra: stinkspöket, den blixtögda modern, super­kvinnan.I Mitt liv i spökenas bush väver Amos Tutuola samman yorubafolkets häpnadsväckande mytologi med egna överrumplande infall. Ilande skräck och rungande skratt är lika viktiga, oskiljaktiga delar i en sant magisk berättelse. Sphinx utgåva är den första svenska översättningen av denna moderna klassiker. Boken är dessutom försedd med originalillustrationer av John Andersson och ett ingående efterord av översättaren Niklas Nenzén.",
  "genres": [
    "Fantasy",
    "Fiction",
    "Africa",
    "Nigeria",
    "African Literature",
    "Magical Realism",
    "Literature"
  ],
  "author": "Amos Tutuola",
  "average_rating": "3.73",
  "url": "https://www.goodreads.com/book/show/13428871-mitt-liv-i-sp-kenas-bush"
}