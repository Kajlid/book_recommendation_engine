{
  "title": "Fingerpori – Näytelmäkirja",
  "description": "Ensimmäinen virallinen Fingerpori-näytelmä sai kantaesityksensä Espoon kaupunginteatterissa syyskuussa 2012. Näytelmäteksti on saatavilla myös kirjana. Pertti Jarlan ja ohjaaja Jussi Helmisen teksti esittelee aivan uusia puolia Fingerporista, Suomen omalakisimmasta pitäjästä, joka sarjakuvamuodossaan viihdyttää yli miljoonaa suomalaista kuutena päivänä viikossa. Kyse ei ole pelkästään sarjakuvastrippien elävöittämisestä, vaan Fingerpori-näytelmä on itsenäinen kokonaisuutensa, kertomus ”avoimien ovien päivästä” Fingerporin kaupungintalolla. Ääneen pääsevät Adolf Hitler, Mustanaamio, Karkeat vehnäjauhot kuin myös Fingerporin kanta-astujat Heimo Vesa, Rivo-Riitta ja kaupunginjohtaja Homelius. Hahmogalleriaan kuuluu myös itse Pertti Jarla! Riemukkailla alkuperäispiirroksilla kuvitettu Fingerpori – Näytelmäkirja naurattaa äkkiväärillä käänteillään myös tekstin muodossa. Nuotinlukutaitoiset voivat laulaa Reino Nordinin säveltämää ja Jarlan sanoittamaa ”Laulua elämälle”. Fingerpori–näytelmäkirjaan sisältyy myös tekijöiden ja kantaesityksen näyttelijöiden haastatteluja sekä Jarlan kommentit kohtausten perusteiksi.",
  "genres": [
    "Humor"
  ],
  "author": "Pertti Jarla",
  "average_rating": "2.60",
  "url": "https://www.goodreads.com/book/show/17184800-fingerpori-n-ytelm-kirja"
}