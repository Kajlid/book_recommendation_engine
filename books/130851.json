{
  "title": "Nedjma",
  "description": "Vier mannen koesteren ten tijde van de Franse kolonisatie van Algerije gevoelens voor dezelfde vrouw. Een mysterieuze en onbereikbare vrouw. Een getrouwde vrouw, de dochter van een Française en een Algerijn. Nedjma.Lakhdar, Mustapha, Rachid en Mourad werken als dagloners in een door Fransen beheerde steengroeve. Ze komen in de problemen wanneer Mourad onopzettelijk een Fransman doodt op een uit de hand gelopen feest. Hij wordt opgepakt, zijn drie kameraden slaan op de vlucht. Ze komen terecht in de steden Bône en Constantine, maar ook bij de berg Nadhor, waar de stam van de historische voorvader Keblout leeft. En langzaamaan ontrafelt zich de bizarre voorgeschiedenis van de vier vrienden en de familiebanden die bestaan tussen hen, Nedjma, haar echtgenoot en haar ouders. Uiteindelijk belanden de mannen alle vier in Bône, waar Nedjma woont en waar de cirkel zich sluit.Nedjma is een meesterlijke roman over een verscheurd land, over verzet en hoop en over het zoeken naar identiteit.",
  "genres": [
    "Fiction",
    "Algeria",
    "Africa",
    "France",
    "Historical Fiction",
    "African Literature",
    "Literature"
  ],
  "author": "Kateb Yacine",
  "average_rating": "3.51",
  "url": "https://www.goodreads.com/book/show/20764600-nedjma"
}