{
  "title": "Verhalen uit duizend en een nacht; Deel 15 van 16",
  "description": "Over Sheherazade (‘Sjahrazad’ zoals haar naam officieel geboekstaafd staat) vermeldt de historie dat zij de dochter van een vizier was. Zij blonk uit in buitengewone schoonheid, pracht, bekoorlijkheid, volmaaktheid en voortreffelijke smaak. Zij had de boeken, de annalen, de legenden der oude koningen en geschiedenissen der vroegere volken gelezen. Men zegt ook dat zijn duizenden verhaalboeken bezat, betrekking hebbende op de volkeren van voorbije tijden en op de koningen der oudheid en op de dichters. En zij was zeer welsprekend en zeer aangenaam om te horen. Zij werd uitgehuwelijkt aan koning Sjahriar, een verbitterde vrouwenhater, die iedere nacht met een andere vrouw te bed ging om deze minnares-voor-één-nacht bij het ochtendgloren te laten onthoofden. Bij het betreden van ‘s konings slaapvertrek sprak Sheherazade: ‘Óf ik zal leven, óf ik zal een losprijs zijn voor de dochters aller Moslim en de oorzaak harer bevrijding uit de handen des konings’. Zo werd Sheherazade een strijdster voor het vrouwenbelang avant la lettre. Nadat er duizend-en-één nachten waren verstreken, nam de tot inkeer gekomen vorst Sheherazade tot wettige echtgenote en schonk haar drie zonen ...Eind goed, al goed, en eigenlijk is dit basisverhaal van de hele cyclus der Verhalen Van Duizend-en-één Nacht het mooiste van alle.Dit is het vijftiende deel: het boek van de negenhonderdenvierde tot de negenhonderdvierenvijftigste nacht.",
  "genres": [],
  "author": "Anonymous",
  "average_rating": "0.00",
  "url": "https://www.goodreads.com/book/show/13162832-verhalen-uit-duizend-en-een-nacht-deel-15-van-16"
}