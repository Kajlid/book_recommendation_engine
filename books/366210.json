{
  "title": "Darling River",
  "description": "Darling River är en både ömsint och sorgsen vidarediktning av Vladimir Nabokovs roman om en äldre mans begär efter en tolvårig flicka. I fyra speglar skymtar Lolitas värld som den ter sig utanför romanen: Dolores Haze färdas genom femtiotalets Amerika mot barnsängsdödens och drömmens Alaska; Lo är på resa med sin far i en Buick genom ett öde brinnande landskap och möter sina älskare vid Darling River; en vetenskapsman i Paris försöker förtvivlat få en tillfångatagen aphona att teckna sin burtillvaro; en kvinna som lämnat allt utom en kamera och ett par snövita resväskor lever i utkanten av de förbjudna zonerna, i Svarta Havets slitna turistmiljöer.Darling River är ett antal våldsamma variationer över det manliga begärets groteska lilla skugga; den fallna Lolita, den åldrande, den födande, den döda, demonbarnet vars bubbelgumsbubblor förstör allting omkring sig. I Darling River har flickorna jord i munnen, men de talar ändå.",
  "genres": [
    "Fiction",
    "Swedish Literature",
    "Feminism",
    "Novels",
    "Sweden",
    "Womens",
    "Contemporary"
  ],
  "author": "Sara Stridsberg",
  "average_rating": "3.69",
  "url": "https://www.goodreads.com/book/show/7949466-darling-river"
}