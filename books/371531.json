{
  "title": "Punainen lumme",
  "description": "Punainen lumme on kertomus ennätyslämpimästä kesästä ja nuoresta Ellasta. Hänen sisällään asuu kylmääkin kylmempi kivi, joka painaa, mutta ei kulu pois. Kiven sydämeen istutti aikuinen mies, jonka suu maistui tervaleijonalta ja tupakalta ja joka halusi muutakin kuin pidellä kädestä - vaikka väkisin. Mutta siitä Ella ei puhu, ei vanhemmilleen eikä edes Hyttyselle, ystävistä parhaalle. Ei, kunnes on aivan pakko, kunnes ruumis väsyy ja mieli mykistyy, eikä enää ole väliä sillä, mitä muut ajattelevat. Vasta yhtä kovia kokeneen Joonatanin kautta Ella ymmärtää, että tie pois umpikujasta voi alkaa myös siitä, että kaksi mieltä on samalla tavoin rikki. Ruumiillisen koskemattomuuden ja heräävän naiseuden synnyttämiä ristiriitoja osuvasti kuvaava Punainen lumme sykähdyttää hienoilla yksityiskohdillaan. Kirjassa on paljon herkkyyttä mutta myös nuoruudesta kumpuavaa elämännälkää, joka tuttuudessaankin puhuttelee lukijaa aidosti. (Suomen kirjasäätiö)",
  "genres": [
    "Young Adult"
  ],
  "author": "Marja-Leena Lempinen",
  "average_rating": "3.00",
  "url": "https://www.goodreads.com/book/show/8315334-punainen-lumme"
}