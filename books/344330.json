{
  "title": "Il cabalista",
  "description": "Perché tutti si contendono un antico manoscritto ebraico custodito a Hong Kong? Chi sta a capo della Fondazione Luzzatto, comparsa dal nulla e capace di condizionare l'economia mondiale? Chi è realmente Mr Norman, colui che ufficialmente la rappresenta? È quello che si domanda Elijah Shemtov, giovane e squattrinato ricercatore dell'Università di Gerusalemme, assunto dalla fondazione stessa per decifrare il codice. Attirato dalla prospettiva di guadagni facili e di non dover più essere mantenuto dalla moglie, Elijah viene catapultato in una serie di eventi di portata planetaria, omicidi, inseguimenti e strane fusioni economiche tra le quali tenterà di destreggiarsi e di ricostruire il sottile filo che tiene legato tutto. Un thriller sognante all'interno della cultura ebraica, un viaggio mozzafiato in terre lontane, che attraversa la storia e le tradizioni di un popolo fino a toccare quella più pericolosa, quella più oscura, la cabala.",
  "genres": [],
  "author": "Nathan Erez",
  "average_rating": "2.62",
  "url": "https://www.goodreads.com/book/show/6566667-il-cabalista"
}