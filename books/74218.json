{
  "title": "Vi kom över havet",
  "description": "1919. Ett fartyg är på väg över Stilla havet. Nere i dunklet på mellandäck trängs en grupp unga japanska kvinnor på rangliga metallbritsar. Deras koffertar är packade med allt som behövs för det nya livet på andra sidan havet: sidenkimonor för bröllopsnatten, kalligrafipenslar och rispapper för breven hem, små Buddhafigurer av mässing till lycka och beskydd. I händerna håller de foton och brev från sina blivande makar, främlingarna som lovat att möta dem på kajen i San Francisco. Kvinnorna drömmer om framtiden. Men framme i det nya landet väntar män de inte känner igen från fotografierna, umbäranden de inte har kunnat föreställa sig och en kultur som de kämpar för att förstå sig på.Vi kom över havet är lika mycket ett poetiskt porträtt av ett kollektivt öde som en rörande skildring av en mängd individuella upplevelser. Ömsint och omsorgsfullt ger Julie Otsuka liv åt de japanska kvinnor som kom till Kalifornien som postorderbrudar på 1920-talet - från den mödosamma båtresan fram till den dag i december 1941 då de tillsammans med sina familjer pekas ut som förrädare. Fram träder en del av nutidshistorien som ofta har förbisetts i historieböckerna.\"Detta är en enastående historia, gripande, grym och mästerligt berättad på 166 väl använda sidor.\"Dagens Nyheter",
  "genres": [
    "Historical Fiction",
    "Fiction",
    "Book Club",
    "Japan",
    "Historical",
    "Audiobook",
    "Literary Fiction"
  ],
  "author": "Julie Otsuka",
  "average_rating": "3.70",
  "url": "https://www.goodreads.com/book/show/16170174-vi-kom-ver-havet"
}