{
  "title": "Helgoland",
  "description": "La storia avventurosa della più radicale rivoluzione scientifica di ogni tempo e la sua proiezione nel futuro.A Helgoland, spoglia isola nel Mare del Nord, luogo adatto alle idee estreme, nel giugno 1925 il ventitreenne Werner Heisenberg ha avviato quella che, secondo non pochi, è stata la più radicale rivoluzione scientifica di ogni tempo: la fisica quantistica.A distanza di quasi un secolo da quei giorni, la teoria dei quanti si è rivelata sempre più gremita di idee sconcertanti e inquietanti (fantasmatiche onde di probabilità, oggetti lontani che sembrano magicamente connessi fra loro, ecc.), ma al tempo stesso capace di innumerevoli conferme sperimentali, che hanno portato a ogni sorta di applicazioni tecnologiche.Si può dire che oggi il mondo si regga su tale teoria, tuttora profondamente misteriosa.In questo libro non solo si ricostruisce, con formidabile limpidezza, l’avventurosa e controversa crescita della teoria dei quanti, rendendo evidenti, anche per chi la ignora, i suoi passaggi cruciali, ma la si inserisce in una nuova visione, dove a un mondo fatto di sostanze si sostituisce un mondo fatto di relazioni, che si rispondono fra loro in un inesauribile gioco di specchi.Visione che induce a esplorare, in una prospettiva ancora una volta stupefacente, questioni fondamentali ancora irrisolte, dalla costituzione della natura a quella di noi stessi, che della natura siamo parte.",
  "genres": [
    "Science",
    "Nonfiction",
    "Physics",
    "Philosophy",
    "History",
    "Audiobook",
    "Popular Science"
  ],
  "author": "Carlo Rovelli",
  "average_rating": "4.08",
  "url": "https://www.goodreads.com/book/show/54622937-helgoland"
}