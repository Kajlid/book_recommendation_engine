{
  "title": "Облогът",
  "description": "„Облогът“ е дебютният роман на рускоезичната украинка с виетнамска кръв Кристина Нгуен, а българското издание е световна премиера на книгата. Темата? Любовта, разбира се. Изпитанията на и чрез любовта. Които – от древна Гърция до съвременен Киев – се оказват едни и същи. Само декорът е по-различен: нощни заведения, рокери, самолети, ягуари и бентлита... малко САЩ... О, и манастир, естествено – щом действието се развива в ширините на „загадъчната славянска душа“. И послушник, комуто предстои да стане монах. И трагическа развръзка. Но пътят до истинската любов, пътят до Бога, винаги е бил труден. Кристина Нгуен е родена в Харков, Украйна. Завършва гимназия в Ню Джърси, САЩ и магистратура по лингвистика в Държавния университет в Киев. Живее в Киев. Работи в сферата на медиите – от водеща на телевизионно предаване в музикален канал до изпълнителен директор на националната верига радиостанции NRJ. Смята себе си за професионален мечтател. Пътува често – обича да обикаля непознати градове без карта, защото пътищата неизменно я отвеждат до сърцето на града. Преди четири години започва да танцува танго, защото страда от безсъние. Според нея, тангото е една от най-съвършените игри, създадени от човека, както и най-добрият начин да опознаеш някого.",
  "genres": [],
  "author": "Кристина Нгуен",
  "average_rating": "4.24",
  "url": "https://www.goodreads.com/book/show/12835679"
}