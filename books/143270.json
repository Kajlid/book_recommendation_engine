{
  "title": "Een bescheiden voorstel om te voorkomen dat kinderen van arme mensen in Ierland hun ouders of vaderland tot last zijn, en om hen in een maatschappelijke behoefte te laten voorzien : satirische geschriften",
  "description": "Het boek bevat een keuze uit Satires and Personal Writings, waaronder het beroemde Een bescheiden voorstel.Swift, in Nederland voornamelijk bekend vanwege zijn Gullivers Reizen, oefent in zijn satirische geschriften niet alleen kritiek uit op het maatschappelijke systeem, de landelijke politiek en de literatuur, maar stelt in het bijzonder de menselijk dwaasheid en zelfgenoegzaamheid aan de kaak. Niet in de laatste plaats door zijn geschriften staat de achttiende eeuw in Engeland te boek als de gouden eeuw van de satire.In Een bescheiden voorstel, misschien wel zijn meest bekende satire, suggereert Swift — als oplossing voor zowel de chronische armoede als het schrijnende voedseltekort in Ierland — dat kinderen van arme mensen als voedsel zouden kunnen dienen voor de rijken. In de stijl van de achttiende-eeuwse koele rekenaar, die volgens de wetten van de logica redeneert en kostenbesparend denkt, stelt Swift voor een vierde deel van alle kinderen onder de twee jaar vet te mesten om hen vervolgens als delicatesse aan de feodale landheren aan te bieden. Zij hebben er tenslotte het meest recht op aangezien zij ook de ouders al verslonden hebben. Deze bundel laat zien hoe actueel Swift is en hoe sprankelend en bijtend zijn satire.",
  "genres": [],
  "author": "Jonathan Swift",
  "average_rating": "4.11",
  "url": "https://www.goodreads.com/book/show/22062579-een-bescheiden-voorstel-om-te-voorkomen-dat-kinderen-van-arme-mensen-in"
}