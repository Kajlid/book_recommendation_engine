{
  "title": "Ο κανόνας της ορθής γωνίας",
  "description": "Με λένε Αντώνιο, όλοι όμως με φωνάζουν Θαλή. Όλοι έτσι με ξέρουν. Με φωνάζουν Θαλή, γιατί έτσι με βάπτισε ο σωτήρας μου, όταν με ανάστησε από του χάρου τα δόντια. Κι αυτό το βιβλίο είναι το χρέος μου απέναντι σ' εκείνον, τον αγωνιστή, τον ήρωα, τον καλλιτέχνη, τον στοχαστή, τον πατέρα, τον σύντροφο. Λίγοι τον ξέρουν και τον θυμούνται μα, πιστέψτε με, όλοι περιδιαβαίνουμε μέσα στις πόλεις που χάραξε, χαιρόμαστε τα έργα που άφησε πίσω του, μα πάνω από όλα, γευόμαστε το νέκταρ του αγώνα του σε τούτα τα ιερά χώματα της χώρας που λένε Ελλάδα. Ακολουθώντας τα χνάρια ενός μυστικού κανόνα που σημάδεψε ορθά την εκπληκτική ζωή του, πάνω σε ευθείες γραμμές και ορθές γωνίες, γράφω ετούτες τις λέξεις ως παρακαταθήκη ενός κόσμου που κάποτε ο χρόνος θα καταστήσει μακρινό. Ενός κόσμου μέσα στον οποίο μεγαλούργησαν ονειροπόλοι επαναστάτες, ήρωες και αγωνιστές, καταξιωμένοι καλλιτέχνες και φωτισμένοι λόγιοι, αυτοκράτορες, βασιλείς και στρατηγοί, ελεύθεροι και υπόδουλοι, μα κι ένας αδερφικός φίλος και κυβερνήτης· ο πρώτος κυβερνήτης ετούτης της ευλογημένης χώρας, της χώρας του σωτήρα μου, Σταμάτη Βούλγαρη.Όχι, δεν είμαι ιστορικός, ούτε φιλοδοξώ να ξαναγράψω την ιστορία ετούτου του τόπου που βάφτηκε με αίμα. Χρέος μου είναι η αποκάλυψη της αλήθειας του κανόνα που σημάδεψε όλη μας τη ζωή και των μεγάλων μυστικών του που κρατούν καλά για 200 και πλέον χρόνια, του Κανόνα της Ορθής Γωνίας. Δεν αναζητώ συνενόχους, αλλά πιστούς.",
  "genres": [],
  "author": "Νίκος Παργινός",
  "average_rating": "5.00",
  "url": "https://www.goodreads.com/book/show/22451089"
}