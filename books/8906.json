{
  "title": "ويسترن يونيون فرع الهرم: ديوان بالعامية المصرية",
  "description": ".....ويسترن يونيون فرع الهرم ديوان بالعاميه المصريه الديوان من الداخل مقسم الي ثلاثة اجزاء...الجزء الأول قصائد مهداه \"لله\"... والجزء الثاني مهدى \"للوطن\"..... والثالث \"للزحمة\" بمعناها الحسي والمعنوي  أما اهداءات الديوان ف جاءت كالتالي إهداء إلى أمي....اللي عرّفتني ع الكتب وبعدين معرفتنيش إهداء إلى بحر إسكندرية اللي نفذ الجريمة الكاملة إهداء إلى أختي مها بالدم....و لبقية أخوتي ف الهم إهداء إلى أبويا اللي بالصدفة البحتة يبقى أخو أميوأول من آمن بي من الرجال إهداء إلى مصر قبل الفجر بس إهداء لكل الولاد اللي جابتهم مصر قبل ماتمشي في البطالإهداء لأحمد العايدي اللي بيخليني اتكسف من نفسي إهداء لهشام اللي بيخليني اشك ف نفسي إهداء لنجلاء اللي بخلّيها تشك ف نفسها... و ف كل حاجه إهداء لمعتز رفيق الدوّامة ..اللي معاه ورق يوّديني ف ستين داهيهإهداء لمحسن صديق الطفوله اللي اعرفه من تلات سنين اهداء لعيش وحلاوه وكل الأحلام التي لم تكتمل إهداء لسارة خان البنت اللى عمرى ما حنساهاإهداء لميهران جافيدان أمى فى شيرازإهداء لفيلم الكيت كاتإهداء لموسيقى فيلم الكيت كات إهداء للمزيكا اللي بحبها و عمري ماعرفت أكتب ونا بسمعها إهداء لمصطفي محمود اللي لحم دماغي من خيره إهداء لعم نجم الوحيد اللي ماباعش إهداء لكل اللي خرجوا منها زي مادخلوا وإهداء للّي خرجوا من غير مايدخلوا إهداء للطيران اللي بحبه وما بيحبنييش إهداء لمصطفي ماضي أستاذي إهداء لمصطفي أبوبكر صاحبي الانتيم اللي ميعرفش إني بكتب شعر إهداء للبنت اللي مسحت كل اللي قبلها بـأستيكه …و بعدين مسحت نفسها إهداء لنسيم الريح اللي بسمعها لأول مره يومياوإهداء لسيدنا الحسين اللي مات لوحده... وعاش وإهداء لجارنا العجوز اللي عاش لوحده …وماتوإهداء لبيتنا....وحوش مدرستنا.... و للنينجا ترتلز …وغزل البنات ….",
  "genres": [
    "Poetry",
    "Egypt",
    "Literature",
    "Fiction"
  ],
  "author": "مصطفى إبراهيم",
  "average_rating": "4.19",
  "url": "https://www.goodreads.com/book/show/10810038"
}