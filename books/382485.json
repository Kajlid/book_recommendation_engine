{
  "title": "Heliopolis",
  "description": "Heliopolis è una città lontana, proiettata in un futuro che la tecnica domina in modo onnipervasivo. Teatro delle passioni umane in cui confluiscono frammenti del nostro tempo, la città è scossa da uno scontro di potere ai vertici del regime. Tradizioni venerabili e antiche comunità sono spazzate via dalle infallibili armi dell’esercito, ma l’apparato tecnologico, che miete le sue vittime in nome del progresso, sa anche preservare la memoria del passato, grazie a potenti apparecchiature che archiviano l’intero scibile umano. Il comandante Lucius, protagonista del romanzo, si dibatte nelle contraddizioni di un’utopia malata, oscillando tra il culto della disciplina e l’attrazione per Budur, donna sfuggente e altera, immagine dell’amore salvifico. Romanzo visionario, sinistra prefigurazione e insieme una delle prove narrative più alte dello scrittore tedesco, Heliopolis fu pubblicato da Jünger nel 1949.",
  "genres": [
    "Fiction",
    "Science Fiction",
    "German Literature",
    "Germany",
    "Classics",
    "Politics",
    "Dystopia"
  ],
  "author": "Ernst Jünger",
  "average_rating": "4.08",
  "url": "https://www.goodreads.com/book/show/9226346-heliopolis"
}