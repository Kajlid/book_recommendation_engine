{
  "title": "Nada",
  "description": "»Eftersom det hade varit svårt att få tag på en biljett i sista stund, kom jag till Barcelona vid midnatt, med ett annat tåg än det jag hade angett, och det var ingen där för att möta mig.«Så börjar Carmen Laforets debutroman från 1945, där artonåriga Andrea en sen natt anländer till storstaden för att studera på universitetet. Hon längtar efter äventyr och frihet, men livet hos hennes släktingar i lägenheten på Calle Aribau blir inte som hon har tänkt sig.Nada har kallats en gotisk bildningsroman, och skildrar inte bara ett krigsdrabbat Barcelona och en familj i upplösning, utan också framväxten av en väninnerelation som för Andrea får en livsavgörande betydelse.Nada, som omedelbart blev en stor försäljningsframgång, kommer ständigt ut i nya upplagor och är idag en av de mest översatta böckerna från spanska någonsin.*Carmen Laforet (1921-2004) föddes i Barcelona och flyttade vid två års ålder till Las Palmas med sin familj. Efter inbördeskrigets slut återvände hon till Barcelona för att studera filosofi och litteratur på universitetet. 1944, endast 23 år gammal, vann hon det nyinstiftade Nadalpriset med sin debutroman Nada, och blev en förgrundsgestalt för en ny generation författare i efterkrigstidens Spanien.",
  "genres": [
    "Fiction",
    "Classics",
    "Spanish Literature",
    "Spain",
    "Historical Fiction",
    "20th Century",
    "Womens"
  ],
  "author": "Carmen Laforet",
  "average_rating": "3.83",
  "url": "https://www.goodreads.com/book/show/38489998-nada"
}