{
  "title": "Acht gangen naakt",
  "description": "Anaïs de Jong, veertig jaar, is meer dan onder de indruk van een illustere vreemdeling die op een zaterdagnacht bij haar in de apotheek komt. Ze zoekt zijn adres op en begeeft zich naar zijn loft op een afgelegen fabrieksterrein. Hij betrapt haar en ze verneemt dat Spender Arlington de rijke zoon van een uitgeweken Amerikaan en een Zweedse eurocrate is. Zijn verhaal heeft iets ondoorgrondelijks en zijn wereld iets duisters. Haar verlangen naar zijn zinnelijke zelfzekerheid is ontwaakt.Ze wordt teruggezogen naar Spencers loft en sluit een overeenkomst met hem. In ruil voor geld regelt ze acht ontmoetingen, waarbij hij carte blanche krijgt en alles met haar mag doen wat hij nodig acht om een andere vrouw van haar te maken. Een vrouw die weet wat ze wil en dat ook krijgt. Anaïs vertelt het aan niemand. Niet aan haar beste vriendin Nora, die haar man heeft betrapt op overspel en uit wraak zelf een minnaar neemt. En niet aan Carl, de charmante aanbidder die haar in de apotheek het hof maakt. Langzamerhand wordt Anaïs de slaaf van haar eigen wil, die haar vastketent, sterker dan het hardste staal.Kaat P. Prinsen (1980) houdt van zinnen en zinnelijkheid. In een taboeloos en sensueel proza werkt ze sterke en schaamteloze karakters tot leven. Haar personages geven uitdrukking aan de wijsheid dat het leven moet worden geloofd. En wel zo bewust en intens mogelijk: Het gaat om leven met een grote L., niet voor doetjes.",
  "genres": [],
  "author": "Kaat P. Prinsen",
  "average_rating": "3.57",
  "url": "https://www.goodreads.com/book/show/18005724-acht-gangen-naakt"
}