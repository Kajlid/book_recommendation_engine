{
  "title": "Dagelijkse kost",
  "description": "Koken is een plezier. Met respect voor de seizoenen en zonder zotte kosten te maken kan iedereen - van beginneling tot amateurkok - elke dag een smakelijk gerecht op tafel zetten. Jeroens DAGELIJKSE KOST inspireert elke dag honderdduizenden Vlaamse televisiekijkers om lekker te eten, zonder poespas. De chef heeft voor elk wat wils: van een snelle pastaschotel, over een cullinaire verrassing, tot een Vlaamse klassieker of een snack.Koken is geen competitie. Koken is authentiek en het zit de Vlaming ingebakken. Jeroen weet ook dat niet iedereen altijd de tijd heeft om kant-en-klare producten links te laten liggen. Maar toch is het zijn missie om te bewijzen dat een zelfbereide maaltijd net dat ietsje meer heeft. Koken geeft voldoening, en koken is sociaal. Je doet het samen, of je krijgt op zijn minst het respect en complimentjes van je tafelgenoten. Wat je zelf hebt klaargemaakt, smaakt bovendien dubbel zo lekker, zeker als iemand je duidelijk vertelt hoe het moet.Het eerste boek bundelt een mooie mix van gerechten voor Jan en alleman. Makkelijk bereid, eenvoudig geserveerd, maar bovenal eerlijk en smaakvol. DAGELIJKSE KOST zorgt voor cullinaire inspiratie van feestdag tot blauwe maandag.",
  "genres": [
    "Cookbooks",
    "Food",
    "Cooking"
  ],
  "author": "Jeroen Meus",
  "average_rating": "4.00",
  "url": "https://www.goodreads.com/book/show/13373048-dagelijkse-kost"
}