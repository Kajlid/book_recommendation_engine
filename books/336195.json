{
  "title": "The Mysterious Stranger",
  "description": "\"Тайнственият непознат“ е последният роман на големия американски писател Марк Твен. Той работи по него с прекъсвания от 1897 до 1908 г., като създава три съвсем различни версии. Първите две остават недовършени, а финалът на третата е някак прибързан и незадоволителен. Това навярно е една от причините книгата да не види бял свят, докато Твен е жив; другата са опасенията на автора как ще бъде приета от публиката, защото този сатиричен роман е остра критика срещу организираната религия, моралните принципи и човечеството като цяло. В него Твен изследва концепцията за Бог и Сатаната и разсъждава върху смисъла на живота и реалността на самото съществуване, за да стигне до мрачен и стряскащ извод, който дълго време ще преследва читателите.Настоящото издание включва и трите версии на романа. Първата описва приключенията на младия Сатана – племенник на едноименния библейски персонаж – в австрийско село през 1702 г. Във втората главен герой е сходно момче, но действието се развива през ХIХ век в Питърсбърг, Мисури, и в нея вземат участие небезизвестните Том Сойер и Хък Фин, а третата ни връща отново в Австрия, този път през 1490 г., когато пред вратата на една печатница се появява загадъчен младеж на име Номер 44.Трите версии излизат за пръв път на български език.",
  "genres": [
    "Fiction",
    "Classics",
    "Fantasy",
    "Short Stories",
    "Literature",
    "American",
    "Philosophy"
  ],
  "author": "Mark Twain",
  "average_rating": "4.12",
  "url": "https://www.goodreads.com/book/show/6278046-the-mysterious-stranger"
}