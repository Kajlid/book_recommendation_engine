{
  "title": "Ani cu Alcool şi Sex",
  "description": "Continuarea romanului “Sânge satanic”.Ani cu alcool și sex continuă nihilismul, mizantropia, ironia, revolta împotriva societății manelizate, reflecțiile originale, scenele necenzurate și detaliate de sex și umorul spumos din Sânge satanic. Romanul reia carismaticul și controversatul personaj M., cu pasaje temporale din diferite perioade ale vieții sale, viața celei “mai mișto ființe care a existat vreodată pe lume”. Scena întâmplărilor este când Bucureștiul, cu barurile și cluburile în mare parte dispărute între timp, când Vama Veche, dar nu numai. În jurul lui M. gravitează atât personaje noi, la fel de memorabile, cât și aceiași R., B., A. sau D. Nostalgie, răfuiala cu timpul, dorința de a păstra intacte sentimente și ființe încheagă firul epic al întregii cărți. Dur și extrem, dar și mai întunecat-romantic decât Sânge satanic, Ani cu alcool și sex este atât un prequel, cât și un sequel, lăsând cititorul avid în așteptarea cărții care va încheia trilogia unui nihilism actual, dezinhibat, inimitabil și adesea autoironic.N-o să devin mediocru.N-o să devin sclav.N-o să-mi fie rușine să fac chetă și să port piercing-uri la 85 de ani.N-o să mă uit la televizor ca vita și să uit de mine în timpul ăsta.N-o să port chiloți albi și șosete albe.N-o să mă uit la comedii romantice.N-o să beau o cafea cu Andreea Bănică, nici pentru 10.000 de euro.N-o să citesc cărți de self-help.N-o să merg la munte doar ca să fac grătar.N-o să fac sex cu un bărbat trecut de 60 de ani.N-o să merg la nunți și botezuri.N-o să iubesc niciodată România.N-o să-mi iau bicicletă.",
  "genres": [
    "Romanian Literature",
    "Fiction"
  ],
  "author": "Cristina Nemerovschi",
  "average_rating": "4.44",
  "url": "https://www.goodreads.com/book/show/16145718-ani-cu-alcool-i-sex"
}