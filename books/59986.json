{
  "title": "Varataivas",
  "description": "VARATAIVAS on itsenäinen jatko-osa kehutulle Ystäväni varjo -albumille, jonka Muhonen julkaisi viime vuonna omakustanteena. Kertomus kahden eri-ikäisen ihmisen ystävyydestä on pinnalta melankolinen mutta pohjimmiltaan optimistinen. Yksinäinen ompelijatyttö ja sydänsairas vanhus löytävät yhteisen kielen, vaikka ovat kotoisin eri maailmoista. Tyttöä seuraavan varjon kitkerät kommentit takaavat, ettei tunnelma imelly kiusallisen söpöksi. Vaihtuvat värit myötäilevät hienovaraisesti tarinan kulkua.Vapaana sarjakuvantekijänä ja kuvittajana toimiva Anne Muhonen on julkaissut ennen Varataivasta kahdeksan täysimittaista albumia ja pitänyt toistakymmentä yksityisnäyttelyä. Hän valmistui 2002 kuvataiteilijaksi Taidekoulu Maasta. Nemi, Rytmi, Skeptikko ja Elämäntarina julkaisevat tällä hetkellä Muhosen sarjakuvia.",
  "genres": [
    "Finnish Literature"
  ],
  "author": "Anne Muhonen",
  "average_rating": "3.34",
  "url": "https://www.goodreads.com/book/show/15706405-varataivas"
}