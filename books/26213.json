{
  "title": "За Перекопом є земля",
  "description": "«Аліє, Альона і я. З наших імен, написаних у рядок або стовпчик, можна вивчати історію Криму».Задовго до анексії Криму вона зрозуміла, що українка. Ані дідусь-підполковник КДБ, ані російська кров у венах не стала цьому на заваді. Дитяча дружба із кримською татаркою і знайомство з цією культурою стало зерном, яке згодом переросте у пошук себе і власної національної ідентичності. У романі переплелися кримськотатарська культура, українська література і родинні таємниці. Разом з головною героїнею і її подругами киримли Аліє й українкою Альоною читач проходить довгий шлях від дитинства дівчат аж до анексії Криму Росією.Серед кримчан побутує приказка: «За Перекопом землі немає», мовляв, байдуже, що діється за перешийком, на материку. Роман Анастасії Левкової показує, що земля є з обох сторін Перекопу. Тільки варто її пізнати і зшити — відкрити материк для Криму, а Крим для материка.Робота над книжкою тривала з 2012 року. З початком окупації Криму, у 2014 році, концепція змінилася. За цей час авторка взяла близько 200 інтерв'ю з більш ніж 50 кримчанами. Деталі їхніх розповідей стали частиною роману.",
  "genres": [
    "Fiction",
    "Ukrainian Literature",
    "Ukraine",
    "Contemporary",
    "War",
    "Historical Fiction",
    "Unfinished"
  ],
  "author": "Анастасія Левкова",
  "average_rating": "4.59",
  "url": "https://www.goodreads.com/book/show/123510454"
}