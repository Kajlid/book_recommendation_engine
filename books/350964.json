{
  "title": "Het late journaal : een zaak voor commissaris Kostas Charitos",
  "description": "Deze roman met commissaris Charitos toont de wildgroei van het vrije ondernemerschap en de vriendjespolitiek in Griekenland sinds de val van het kolonelsregime en het ineenstorten van de communistische regimes in de omringende Balkanlanden.Een Atheense commissaris onderzoekt de moord op een Albanees echtpaar dat illegaal in Griekenland verblijft. Al snel wordt iemand gearresteerd die ook bekent, maar een topjournaliste van de televisie suggereert dat er meer achter zit. Als zij aankondigt dat ze in het late journaal met een sensationele onthulling zal komen, wordt ze vermoord. Enkele dagen later wordt een medejournaliste, die kort voor haar dood nog contact met haar heeft gehad, eveneens vermoord, klaarblijkelijk omdat men bang is dat zij informatie heeft. Al snel blijkt dat de zaak vertakkingen heeft naar de top van de omroepwereld en daarmee naar de politiek. De commissaris speurt stug verder, maar weet zich nauwelijks gedekt door zijn superieur die bang is bij de minister in een slecht blaadje te komen. De boek is in de eerste plaats een (spannende) thriller, maar pretendeert toch ook iets meer te zijn, omdat het ook een aanval is op bepaalde uitwassen in de politieke en journalistieke wereld. Tevens zitten er aardige terzijdes in over de huwelijksperikelen van de commissaris en zijn elders studerende dochter.",
  "genres": [
    "Greece",
    "Mystery",
    "Crime",
    "Fiction",
    "Noir",
    "Thriller",
    "Detective"
  ],
  "author": "Petros Markaris",
  "average_rating": "3.73",
  "url": "https://www.goodreads.com/book/show/6931564-het-late-journaal"
}