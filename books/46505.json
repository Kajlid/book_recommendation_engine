{
  "title": "Tillbaka till henne",
  "description": "Ett par skor. En trälinjal. Ett par stålbågade glasögon. En silverbrosch.Av en slump, eller egentligen genom en olycka, hamnar de alla hos den desillusionerade Hanna, som gömmer dem under soffan. Hon har nog med sitt meningslösa jobb på Arbetsförmedlingen, sin irriterande pojkvän och en mor som aldrig slutar påminna henne om hennes brister. Men föremålen försvinner inte, utan tränger tvärtom längre och längre in i hennes medvetande. Vad vill de?År nittonhundrasex trampar folkskollärarinnan Signe ilsket genom Tierp. Ett brev från Stockholm har bekräftat det hon redan visste, att den moderna demokratitanken inte gäller alla. När en tysk automobil medförande den imponerande talarinnan Brita Löfstedt rullar in på torget, börjar Signes liv handla om mer än undervisning. Rösträttskampen kommer till Tierp och med den passionen. En komplicerad kärlekshistoria tar sin början.Tillbaka till henne berättar den originella historien om Signe, Hanna och hundra år gamla ord. När historia skär genom nutid blir inget sig likt igen.",
  "genres": [
    "Historical Fiction",
    "LGBT",
    "Feminism",
    "Romance",
    "Queer",
    "Historical",
    "Lesbian"
  ],
  "author": "Sara Lövestam",
  "average_rating": "4.14",
  "url": "https://www.goodreads.com/book/show/13560655-tillbaka-till-henne"
}