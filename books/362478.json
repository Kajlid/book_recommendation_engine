{
  "title": "Filumena Marturano",
  "description": "Filumena Marturano (1946) - forse la commedia italiana del dopoguerra più conosciuta e rappresentata anche all'estero - ha un ruolo centrale nella produzione di Eduardo De Filippo, collocandosi tra i primi testi di quella Cantata dei giorni dispari che, a partire da Napoli milionaria!, raccoglie le opere più complesse e problematiche in cui si riversano i drammi, le ansie e le speranze di un paese e di un popolo sconvolti dalla guerra.Nel dramma di Filumena, che rifiuta di rivelare all'amante quale dei tre figli da lei messi al mondo sia il suo, De Filippo dichiarava di aver inteso rappresentare un'allegoria dell'Italia lacerata e in larga misura depauperata anche moralmente, e prefigurarne la dignità e la volontà di riscatto.",
  "genres": [
    "Plays",
    "Theatre",
    "Italian Literature"
  ],
  "author": "Eduardo De Filippo",
  "average_rating": "4.14",
  "url": "https://www.goodreads.com/book/show/7734173-filumena-marturano"
}