{
  "title": "De Venusberg, of De geschiedenis van Venus en Tannhäuser",
  "description": "Volledige Nederlandse De Venusberg, of De geschiedenis van Venus en Tannhäuser, bevattende een getrouw relaas van de wijze waarop vrouw Venus, godin en vorstin der zinnelijke lusten haar hof hield onder de beroemde Horselberg en de avonturen die Tannhäuser daar beleefde, zijn reis naar Rome en zijn terugkeer naar de liefdesberg.De herleefde belangstelling voor de Jugendstil van de laatste jaren heeft mede geleid to een enorme wederopleving in de aandacht voor de figuur en het werk van de in 1898 op 25-jarige leeftijd overleden Aubrey Beardsley. Zijn beste werk is verschenen in het vermaard geworden Yellow Book, een literair magazine uit de jaren ‘90 van de 19 eeuw dat het orgaan bij uitstek was van de generatie der decadenten die toen zo’n grote stoot gaven aan de Zwarte Romantiek in de literatuur en beeldende kunsten. De illustraties die Beardsley maakte bij Lysitrata en de verzen van Juvenalis gaven hem de reputatie van pornograaf. Maar behalve schilder en tekenaar van zeldzame originaliteit was Beardsley ook een groot schrijver.Het meest geraffineerd en decadent is zijn proza in de parodie op de Germaanse Venus- en Tannhäuser-legende waarvan hij onder de titel Under the hill enkele fragmenten publiceerde aan het eind van de 19e eeuw. John Glassco, een Canadese dichter, heeft als enige de beschikking kunnen krijgen over de diverse fragmentarische versies die Beardsley opzette maar nimmer voltooide. Op grond van een minutieuze studie van al het werkmateriaal en correspondentie die Beardsley voor de voltooiing gereed had liggen heeft Glassco Under the hill geredigeerd.",
  "genres": [
    "Fiction",
    "Erotica",
    "Classics",
    "Fantasy",
    "Literature",
    "Art"
  ],
  "author": "Aubrey Beardsley",
  "average_rating": "3.39",
  "url": "https://www.goodreads.com/book/show/22843074-de-venusberg-of-de-geschiedenis-van-venus-en-tannh-user"
}