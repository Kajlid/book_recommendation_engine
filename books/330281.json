{
  "title": "Europa Europa!: over de dichters van de Grote Oorlog",
  "description": "In de Europese geschiedenis vormt de Eerste Wereldoorlog een keerpunt, niet alleen politiek maar ook cultureel. De Grote Oorlog wordt wel de Literaire Oorlog genoemd, omdat gedichten als ‘In Flanders Fields’ en ‘Dulce et decorum est’ tot op de dag van vandaag tot het collectieve geheugen over de wereldbrand behoren. Over Britse dichters als Siegfried Sassoon en Wilfred Owen verschenen al tientallen studies, maar nooit eerder werd het verhaal van de oorlog verteld in zijn volledige Europese context.Aan de hand van hun werk en lotgevallen belicht Geert Buelens in dit boek hoe onder meer Rainer Maria Rilke, Fernando Pessoa, Paul van Ostaijen, Anna Achmatova, Vladimir Majakovski, Giuseppe Ungaretti en Guillaume Apollinaire de oorlog hebben beleefd en beschreven. We zien hoe de Italiaanse futuristen enthousiast campagne voerden om hun land in het conflict te betrekken, maar ook hoe in 1916 het dadaïsme ontstond vanuit een gevoel van walging over een cultuur die zo’n oorlog voortbracht. Gedichten werden massaal ingezet als propagandamiddel, maar tegelijk ook om te experimenteren met nieuwe vormen en ideeën.",
  "genres": [
    "Poetry",
    "History",
    "War",
    "World War I"
  ],
  "author": "Geert Buelens",
  "average_rating": "4.10",
  "url": "https://www.goodreads.com/book/show/6092801-europa-europa"
}