{
  "title": "Wigwam",
  "description": "Wigwam on kaikkien aikojen tärkeimpiä suomalaisia rockyhtyeitä. Se pääsi ensimmäisenä täkäläisenä yrittäjänä kolkuttelemaan kansainvälisen menestyksen portteja – neljännesvuosisata ennen HIM:iä, Nightwishiä tai Bomfunk MC’siä. Vaikka läpimurto maailman hittilistoille jäi saavuttamatta, omaleimainen musiikki on taannut Wigwamille kestävän kulttisuosion niin Suomessa kuin ulkomaillakin.Wigwam on aina ollut arvoituksellinen ryhmä. Kirja kertoo yhteen monivaiheisen tarinan jäsentensä 1960-luvun hankkeista aina 2000-luvun jälleenyhdistymisiin asti. Kertomukseen tiivistyy piirteitä kokonaisenrocksukupolven kokemuksista.Kirjasta sanottua:\"Kokonaisuudesta muodostuu vaikuttava. Kirja avaa paljon kertovan näyn maamme rockmusiikin kehitykseen ja sen tekemiseen henkilökohtaisella tasolla. Juuri tuo henkilökohtaisuus on historiikin merkittävin saavutus.\"- Pekka Nisilä, Muusikko\"Omakohtainen kiinnostus yhdistettynä perusteellisuuteen on synnyttänyt laajan ja erittäin asiantuntevan teoksen, joka toimii paitsi yhtyeen historiikkina, myös hakuteoksena ja ajankuvana koko suomalaisen rockmusiikin syntyvuosilta.\"- Jari Asikainen, Pieksämäen Lehti",
  "genres": [],
  "author": "Mikko Meriläinen",
  "average_rating": "3.66",
  "url": "https://www.goodreads.com/book/show/10610941-wigwam"
}