{
  "title": "Rubaiyat",
  "description": "Metrisch vertaald door J.A. Vooren, met een inleiding van E.F. Tijdens, drs. Indo-Iraanse letteren.627 kwatrijnen in de vertaling van J.A. Vooren.Omar Khayyam (Omar de Tentmaker) leefde van 1040-1123 in Perzië. Hij was astronoom en de kalender die door hem werd hervormd, is nauwkeuriger dan de Gregoriaanse hervorming, die vijf eeuwen later tot stand kwam.Zijn kwatrijnen zijn vooral bekend geworden door de prachtige vertaling ervan in het Engels door Edward FitzGerald. Na de Bijbel en Shakespeare behoorden deze vierregelige verzen tot de meest gelezen literatuur in Engeland.Daarna hebben talloze dichters zich aan de vertaling gewaagd, van wie de bekendste Nederlanders zijn: Leopold, Boutens, Willem de Mérode en mr. Keuls. Omars kwatrijnen zijn modern in zover dat zijn problemen ook nog onze problemen zijn en dan zijn menselijkheid ons aanspreekt.De Nederlandse vertaling van J.A. Vooren is de meest complete bundel ooit in boekvorm verschenen hier te lande.‘Het is de toewijding aan Omar, die maakt dat Voorens vertaalwerk dat van sommige professorale vertalers overtreft en die zijn bundel recht geeft op een eigen plaats naast de vele, maar weinig omvangrijke Omar-vertalingen die de Nederlandse literatuur rijk is’, aldus drs. E.F. Tijdens in zijn inleiding.",
  "genres": [
    "Poetry",
    "Classics",
    "Philosophy",
    "Fiction",
    "Literature",
    "Iran",
    "Islam"
  ],
  "author": "Omar Khayyám",
  "average_rating": "4.17",
  "url": "https://www.goodreads.com/book/show/17728152-rubaiyat"
}