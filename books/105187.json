{
  "title": "En storm kom fra paradiset",
  "description": "En ung mand sidder i en forhørscelle i et fængsel i Zambia. For ikke længe siden var hans højeste drøm at blive pilot i Ugandas nydannede flyvevåben. Alt så lovende ud. Han var flygtet fra en grum bardom og blevet udvalgt til at komme til Grækenland for at blive uddannet. Men så, den 26. januar 1971, når beskeden frem, om at der er sket et statskup i hjemlandet. Idi Amin har grebet magten. Efter det går ingenting længere, som han har tænkt sig.Han slipper ud af fængslet til en fangelejr, og selv om han undslipper også den, synes alle veje at lukke sig for ham. Kun ved stort mod, udholdenhed og held lykkes det ham at overleve. Og mødet med en ung, idealistisk svensk pige - med klapprende træsko - bringer ham - against all odds - til det forjættede Europa. Men heller ikke her venter lykken.Svenske Johannes Anyuru har skrevet en fængslende og stærk roman om sin far. Hvordan et menneske kan blive fanget i historiens storme og tvinges til at risikere alt for at flygte fra dødens felt. Det er en bog om personligt mod, om store drømmes forlis og kampen for at klare realiternes stenede vej.",
  "genres": [
    "Fiction",
    "Africa",
    "Swedish Literature",
    "Uganda",
    "Novels",
    "Sweden",
    "Scandinavian Literature"
  ],
  "author": "Johannes Anyuru",
  "average_rating": "3.76",
  "url": "https://www.goodreads.com/book/show/18369092-en-storm-kom-fra-paradiset"
}