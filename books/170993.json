{
  "title": "Lyckan (Het geluk) : roman van een aardse liefde",
  "description": "Toen Lawrence zijn Lady Chatterley schreef, wilde hij ‘de woorden die men niet schrijft’ met zulk een sterke zinnelijke warmte vullen, dat zij uitdrukking gaven aan menselijk geluk en daarom ook zuiver zouden zijn.Lawrence kan worden beschouwd als de voorloper van een van de diepere stromingen van de westelijke literatuur in onze tijd: de onverbloemde beschrijving van de geslachtsdaad...Hij heeft veel navolgers gehad, belangrijke en onbelangrijke. Maar een van de grootsten onder hen is ongetwijfeld de Zweedse auteur Ivar Lo-Johansson met zijn roman LYCKAN waarin hij vertelt van een volkomen aardse liefde.Tegen de achtergrond van de prachtige Zweedse natuur beleeft de lezer de hoogten en diepten van een grote liefde tussen twee rijpe mensen die met een intensieve zinnelijkheid en lyrische kracht wordt getekend.Het boek is in een directe stijl geschreven, waarbij niets onbesproken blijft van de diepste gedachten van de twee mensen, die eerlijk in hun liefde en voor elkaar zijn.LYCKAN is een roman voor volwassen mensen. Velen zullen misschien gekwetst worden door de erotische beschrijvingen, maar iedereen zal moeten erkennen dat de boodschap van Ivar Lo-Johansson een grote zedelijke inhoud heeft: elke liefdesverhouding is vernederend wanneer deze niet het gevoel, het wezen, lichaam en ziel van de geliefde totaal omvat.",
  "genres": [],
  "author": "Ivar Lo-Johansson",
  "average_rating": "3.00",
  "url": "https://www.goodreads.com/book/show/24787010-lyckan-het-geluk"
}