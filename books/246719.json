{
  "title": "Ibland mår jag inte så bra",
  "description": "Panikångest och framgångssaga”Att må dåligt psykiskt är inget att skämmas över”, säger Therese Lindgren, Sveriges största kvinnliga youtuber. Hon blev Årets Youtuber både 2016 och 2015 och hennes hyllade videor består av allt från glada skönhetstips till tårfylld ensamhet. I den här boken fördjupar hon sig mer i sin bakgrund och varför hon ibland inte mår så bra. Hur känns panikångest? Vad kan man göra för att peppa sig själv? När ska man söka hjälp och vad finns det för hjälp att få? Hur kan någon som är så framgångsrik också må så dåligt?På ett ärligt, personligt och ofta humoristiskt och lättsamt sätt tar sig Therese Lindgren an ett svårt ämne från många vinklar. Hon vill berätta om sin egen psykiska ohälsa och få andra att förstå att det här är vanligt och drabbar de flesta människor någon gång i livet. Therese varvar sina egna berättelser och erfarenheter med fakta. Hon delar även med sig av tips som hur du andas dig ur en panikattack, hur du kan prata om ditt tillstånd med vänner och familj eller något så grundläggande som hur du tar dig upp ur sängen på morgonen. Ibland är det såklart viktigt att man söker professionell hjälp och andra gånger kan man faktiskt må bättre av att ”acceptera läget”.",
  "genres": [
    "Nonfiction",
    "Biography",
    "Swedish Literature",
    "Audiobook",
    "Mental Health",
    "Memoir",
    "True Story"
  ],
  "author": "Therese Lindgren",
  "average_rating": "3.51",
  "url": "https://www.goodreads.com/book/show/37904260-ibland-m-r-jag-inte-s-bra"
}