{
  "title": "Η Άβυσσος πίσω απ'την πόρτα",
  "description": "\"Σε κάποιο προάστιο της Αθήνας ένας μοναχικός νεαρός φωτογράφος δέχεται επίθεση από αγνώστους μια νύχτα στο σπίτι της αδελφής του. Μετά από αυτό το γεγονός η καθημερινότητά του αλλάζει ριζικά, καθώς ανακαλύπτει πως οι δύο εισβολείς έψαχναν κάποιον άλλο κι όχι τον ίδιο. Ένα μοιραίο λάθος, μια παρεξήγηση, είναι η αιτία για τη βίαιη ανατροπή ολόκληρης της ζωής του.Αμέσως μυστικές δυνάμεις κινητοποιούνται, και περίεργοι άνθρωποι αρχίζουν να τον παρακολουθούν. Βαφτισμένος στο αίμα και σημαδεμένος από το ξέσπασμα της βίας στη μέχρι τότε αδιάφορη καθημερινότητά του, ακολουθεί το νήμα που θα τον οδηγήσει σ’ έναν σκοτεινό, αδιανόητο κόσμο που δε θα μπορούσε να τον φανταστεί ούτε στα πιο εφιαλτικά του όνειρα: Στα άδυτα μιας υπόγειας ιατρικής οργάνωσης που συγκρούεται με το παρακράτος και το επιστημονικό και πολιτικό κατεστημένο, και στην κλινική του αρχηγού της, ενός γιατρού που κρύβει ένα ανατριχιαστικό μυστικό. Ένα χειρουργικό πείραμα παίρνει σάρκα και οστά μεταλλάσσοντας την ίδια την ανθρώπινη συνθήκη, με ανυπολόγιστες συνέπειες.Υπόγειες συγκρούσεις, επιδείξεις χειρουργικών επεμβάσεων που θυμίζουν θεατρικές παραστάσεις, αλλόκοτοι χαρακτήρες, κι ένα απομονωμένο σπίτι με τον περίεργο ένοικό του, οδηγούν την αγωνιώδη ιστορία στην κορύφωσή της: Εκεί που το ανθρώπινο σώμα και το μυαλό μετατρέπονται σε πεδίο μάχης, με φόντο έναν κόσμο βυθισμένο στη σήψη των ΜΜΕ και ισοπεδωμένο από την Παγκόσμια Οικονομική Δικτατορία\".",
  "genres": [
    "Horror",
    "Fantasy"
  ],
  "author": "Περικλής Μποζινάκης",
  "average_rating": "4.23",
  "url": "https://www.goodreads.com/book/show/26005631"
}