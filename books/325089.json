{
  "title": "Чичовци",
  "description": "С повестта „Чичовци\" (1885) Иван Вазов създава виртуозен образец на пародията в нашата литература. Пародията като литературен вид се основава на комичното съчетаване на формалните признаци на един стил, жанр или конкретно произведение, от една страна, с ново, несъответстващо съдържание, от друга. Така основният механизъм на пародията е травестирането („преобличането\") на съдържанието в друга форма, като новополученото съчетание по правило буди смях. Пародийното слово е „двугласно\". Това ще рече, че първоначалният, осмиваният образец личи зад вторичното, осмиващо слово на пародията.Често допускана грешка е представянето на „Чичовци\" като пародия на „Под игото\". Това е хронологически изключено, защото Вазовият роман епопея е завършен след повестта (през 1894 г.). „Чичовци\" обаче пародира възрожденската патетика, която „Под игото\" ще се опита да възкреси със съвсем конкретни обществени цели десетина години по-късно. Повестта пародира един тип битова, мисловна и речева действителност и съответно сюжета, който би могъл да произтече от нея. В основата стои похватът на поставяне на героичното в негероични ситуации…",
  "genres": [
    "Bulgarian Literature",
    "Classics",
    "School",
    "Fiction",
    "Read For School",
    "Bulgaria",
    "Novels"
  ],
  "author": "Ivan Vazov",
  "average_rating": "3.42",
  "url": "https://www.goodreads.com/book/show/5996055"
}