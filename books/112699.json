{
  "title": "Kafka nad morzem",
  "description": "Piętnastoletni Kafka ucieka z domu przed klątwą ojca na daleką wyspę Shikoku. Niezależnie od niego podąża tam autostopem pan Nakata, staruszek analfabeta umiejący rozmawiać z kotami oraz młody kierowca z końskim ogonem lubiący hawajskie koszule. Ojciec Kafki zostaje zamordowany i wszystkich trzech poszukuje policja. Po spotkaniach z zakochaną w operach Pucciniego kotką Mimi, Johnniem Walkerem i innymi fantastycznymi postaciami bohaterowie trafiają w końcu do tajemniczej prywatnej biblioteki, w której czas się zatrzymał. Nocami odwiedza ją duch młodziutkiej dziewczyny w niebieskiej sukience… Powieść Po ukazaniu się jej w Stanach Zjednoczonych, w zeszłym roku w „The Times” Tobias Hill pisał: „W Kafce nad morzem interesujące jest to, że jako opowieść o uciekaniu, stanowi ukrytą autobiografię. Bestsellerowe Norwegian Wood było sensacją w ojczyźnie pisarza, sprzedało się prawie w 4 milionach egzemplarzy: fani ubierali się na zielono albo na czerwono, by nawiązać do pierwszego, bądź drugiego tomu (przyp. wydawcy: w Japonii powieść ukazała się w dwóch tomach), w zależności od tego, która z okładek bardziej im się podobała. W odpowiedzi Murakami wycofał się do Europy, a potem do małego miasteczka w Stanach Zjednoczonych. Uciekł też w wymiarze rodzinnym: pochodził z tradycyjnej japońskiej rodziny, jego ojciec był buddyjskim duchownym, a Haruki pisze w bardziej amerykańskim stylu niż wielu amerykańskich pisarzy”.",
  "genres": [
    "Fiction",
    "Magical Realism",
    "Fantasy",
    "Japanese Literature",
    "Novels",
    "Literature",
    "Classics"
  ],
  "author": "Haruki Murakami",
  "average_rating": "4.12",
  "url": "https://www.goodreads.com/book/show/1875641.Kafka_nad_morzem"
}