{
  "title": "De minnaar",
  "description": "In romans is ‘en toen’ vaak de aanjager; beschrijvingen zou je soms zelfs over willen slaan omdat je móet weten hoe het verder gaat; wat kan het schelen wat voor weer het is, wat voor landschap, wat voor gezicht, als het om leven en dood en wat niet al gaat. In De minnaar van Marguerite Duras zijn de verhoudingen omgedraaid; ook al is het verhaal over de gedoemde liefde van een vijftienjarig Frans meisje en een twaalf jaar oudere Chinese miljonairszoon in Vietnam omstreeks 1930 nog zo aangrijpend - je ijlt door het boek op zoek naar de beschrijvingen, beschrijvingen van het kinderlijke postuur van het meisje, van de borsten van haar vriendin Hélène Lagonelle, van het geslacht van de Chinees. Dunheid als een weerbarstige keuze van de natuur, borsten gemaakt van heel fijn meel, de zachtheid van dat geslacht. De pijn van schoonheid, van begeerte, van genot. Duras schreeuwt het uit.(Bianca Stigter)",
  "genres": [
    "Fiction",
    "France",
    "Romance",
    "French Literature",
    "Historical Fiction",
    "Literature",
    "Novels"
  ],
  "author": "Marguerite Duras",
  "average_rating": "3.72",
  "url": "https://www.goodreads.com/book/show/30355833-de-minnaar"
}