{
  "title": "Dora, Dora",
  "description": "Kolmannen valtakunnan varusteluministeri Albert Speer matkustaa seurueineen Suomen Lappiin jouluna 1943. Hän haluaa Jäämeren rannalle, pimeimpään kaamokseen, sillä yhteys Führeriin on poikki.Speer tietää, että Saksa on häviämässä sodan. Silti hän on valmis tekemään mitä tahansa, \"jotta se mies voittaisi\". Speerin seurueessa matkustavat myös hänen sihteerinsä Annemarie Kempf ja viihdytysjoukkojen taikuri Ewald Himmelblau. Moitteettomat ihmissuhteet joutuvat koetukselle vankileirien ympäröimässä jäätävässä todellisuudessa.Rovaniemeltä seurueeseen liittyy nuori yhteysupseeri ja tulkki Eero Kallankari. Vaikka Eero häikäistyy Annemarien olemuksesta, hän aistii heti jännitteet, jotka vievät vääjäämättä kohti räjähdystä.Heidi Köngäs (s. 1954) on helsinkiläinen kirjailija, jota on kiitetty erityisesti suomalaisen sielunelämän oivaltavasta kuvauksesta. Viiltävän tarkka psykologinen romaani Dora, Dora imaisee lukijan sodan historialliseen todellisuuteen, suomalaisten ja saksalaisten jännittyneeseen asetelmaan loppuvuonna 1943. Dora, Dora on Köngäksen viides romaani.",
  "genres": [
    "Historical Fiction",
    "War",
    "Fiction",
    "Audiobook",
    "Historical",
    "Finnish Literature",
    "Adult"
  ],
  "author": "Heidi Köngäs",
  "average_rating": "3.61",
  "url": "https://www.goodreads.com/book/show/15840749-dora-dora"
}