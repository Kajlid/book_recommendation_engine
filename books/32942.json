{
  "title": "Niet te geloven: een prieelgesprek",
  "description": "Niet te geloven is het verslag van een praatgroep. Op een zonnige namiddag komen in een prieel een relimaan, een relifiel en een relifoob bijeen. Zij buigen zich over de vraag: is er in onze tijd sprake van een opleving van het geloof? En zo nee, wat stelt die nieuwe gelovigheid voor? Er is geen aspect van het geloof of het komt op een of andere manier wel aan de orde in hun gesprek. Verklaart de godsdienst de raadselen van het ontstaan van heelal en leven? Maakt het geloof de dood minder onaanvaardbaar? Welke rol speelt de religie bij moraal en zingeving?Maar er komen ook onderwerpen aan de orde als blasfemie, neurose, de Big Bang, God in de literatuur, en de trendgevoeligheid van moderne dominees en pastoors. Alle bekende en minder bekende themaâ€™s uit de godsdienstwetenschap en uit de eeuwenlange geschiedenis van de verdediging en bestrijding van het geloof worden in Niet te geloven nog eens onstuimig op een rijtje gezet. Op vrolijke wijze populariseert het drietal al pratend en resumerend een hoogst ingewikkelde materie. Prieelfilosofie, zeker, maar ook een waar vademecum voor iedereen die met vragen zit over de oude en nieuwe vermommingen van de godsdienst.",
  "genres": [],
  "author": "Gerrit Komrij",
  "average_rating": "2.44",
  "url": "https://www.goodreads.com/book/show/12876954-niet-te-geloven"
}