{
  "title": "Moře hořkosti",
  "description": "Czech Myslíte si, že v bibli a v evangeliích už se nedá najít nic nového? Máte naprostou pravdu, protože všechno, co se v nich skrývá a co autorka nyní vynáší na světlo, je naopak velmi a velmi staré.Všichni samozřejmě známe barvotiskové obrázky Svaté vždy dokonalou Pannu Marii, vlídného šedovlasého Josefa a žehnající Jezulátko. Ale přiznejme Kdo z nás tomu opravdu věří? Koho z nás nikdy nenapadlo, že za dogmaty a ustálenými představami se přece musejí skrývat živí lidé, se všemi svými přednostmi i slabostmi? Dovolme jim tedy, aby před námi ožili a pozvali nás do svých spletitých, napínavých, vášnivých, heroických i temných příběhů.Obraz unylé Panny Marie jedoucí poklidně na oslíčku se mění v neuvěřitelnou pouť dívky Marjam, svobodomyslné bytosti vzpírající se krutým zákonům tehdejšího Izraele i vnucenému manželskému svazku. Nic není tak, jak jsme slýchali, a přece je nám všechno nesmírně povědomé. Melichar, jeden ze „tří králů“, které známe z renesančních obrazů i lidových betlémů, se jmenuje Merikare a je učitelem v Alexandrii. Právě on pozve Marjam do Egypta, kde události naberou neuvěřitelný spád.Proti nelítostnému židovskému bohu zde stojí odvěká bohyně Isis, jejíž mystéria nečekaně obestřou i mladou matku. A proti síle lásky – božské i lidské – jsou odedávna všichni bezmocní…Vynucený návrat domů, do zapadlého Kafarnaum po boku nemilovaného manžela, láme Marjam srdce. Merikarea už zřejmě nikdy neuvidí… Sílu žít jí dodává její syn Ješua, který po svém tajemném otci zdědil nejen břitký rozum, ale i nezvyklé schopnosti. Na konci prvního dílu jej opouštíme jako vzdorovitého šestnáctiletého mladíka, abychom se s ním v druhé části, nazvané Syn člověka, setkali znovu a provázeli ho na cestě k odhalení strašlivého tajemství…",
  "genres": [],
  "author": "Katrin Taillefer",
  "average_rating": "4.33",
  "url": "https://www.goodreads.com/book/show/7795628-mo-e-ho-kosti"
}