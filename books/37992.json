{
  "title": "Verhalen uit duizend en een nacht; Deel 11 van 16",
  "description": "De Verhalen Van Duizend-en-één Nacht mochten door de tijden heen ontelbare beoefenaars van alle kunstvormen tot nieuwe kunst-, soms zelf meesterwerken inspireren. Oosterse miniatuurschilders, tapijtwevers, tempelversierders, mozaïekleggers, muziekmakers, vertellers en acteurs van lang voor onze jaartelling putten al uit de onstelpbare bron die dit grootste van alle ooit gemaakte verhalenboeken vertegenwoordigt. Een bron waaruit tot op de huidige dag nieuwe inspiratie is blijven aanvloeien: niet alleen aan de klassieke kunstenaar - de schrijver, de schilder, de componist -, maar ook aan de beoefenaar van de jongste onder kunsten: de filmmaker. Pasolini was niet de eerste filmregisseur die door de magie, de praal, de actie, de erotiek en de levenswaarachtigheid van Duizend-en-één Nacht geïnspireerd raakte. En wat betreft het kleine broertje van de filmkunst, de tekenfilm: reeds in de jaren dertig verschenen Sindbad de zeeman en Aladdin en de wonderlamp, in de gedaanten waarin onder meer Walt Disney ze zag, op het bioscoopdoek. Om over het neefje van de tekenfilm, het stripverhaal, maar helemaal te zwijgen ... Nooit was een uitsluitend literair meesterwerk de basis van zoveel andersoortige kunstexpressies.Dit is het elfde deel: het boek van de zeshonderddrieënzeventigste tot de zevenhonderdvierenzeventigste nacht.",
  "genres": [],
  "author": "Anonymous",
  "average_rating": "0.00",
  "url": "https://www.goodreads.com/book/show/13162777-verhalen-uit-duizend-en-een-nacht-deel-11-van-16"
}