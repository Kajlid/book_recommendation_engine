{
  "title": "Ebano",
  "description": "Viaggiatore curioso e acuto, Ryszard Kapuscinski si cala nel continente africano e se ne lascia sommergere, rifuggendo tappe obbligate, stereotipi e luoghi comuni. Va ad abitare nelle case dei sobborghi più poveri, brulicanti di scarafaggi e schiacciate dal caldo, si ammala di malaria cerebrale; rischia la morte per mano di un guerrigliero; ha paura, si dispera. Ma non perde mai lo sguardo lucido e penetrante del reporter e non rinuncia all'affabulazione del grande narratore: che parlino di Amin Dada o della tragedia del Ruanda, di una giornata in un villaggio o della città di Lalibela, tassello dopo tassello le pagine di Ebano compongono il vivido mosaico di un mondo carico di inquietudine.“Questo libro non parla dell’Africa, ma di alcune persone che vi abitano e che vi ho incontrato, del tempo che abbiamo trascorso insieme. L’Africa è un continente troppo grande per poterlo descrivere. E’ un oceano, un pianeta a sé stante, un cosmo vario e ricchissimo. E’ solo per semplificare e per pura comodità che lo chiamiamo Africa. A parte la sua denominazione geografica, in realtà l’Africa non esiste”. Ryszard Kapuściński",
  "genres": [
    "Nonfiction",
    "Africa",
    "Travel",
    "History",
    "Journalism",
    "Polish Literature",
    "Memoir"
  ],
  "author": "Ryszard Kapuściński",
  "average_rating": "4.39",
  "url": "https://www.goodreads.com/book/show/8620024-ebano"
}