{
  "title": "Harmaan Jumalan hetki",
  "description": "Harmaan jumalan hetki on Robert E. Howardin novelliin pohjautuva, historiallisen Glontarfin taistelun ympärille kietoutuva sankarifantasia, joka toimii myös purevana muistutuksena sodan mielettömyydestä. Glontarfin kentällä otti vuonna 1014 yhteen kaksi suurta valtakuntaa, keltit ja viikingit, ja veri virtasi valtoimenaan.Harmaan jumalan hetki on häpeämättömän oopperamainen ja kerronnaltaan lähellä klassisia näytelmiä, mutta se viiltää myös ilkeästi todellisuudellaan. Albumin sivuilla herää henkiin kelttien ja viikinkien rikas tarumaailma.Kotimaisen sarjakuvan huippuihin kuuluva Petri Hiltunen (s. 1967) on helsinkiläinen graafikko ja sarjakuvataiteilija, jolla on takanaan neljä sarjakuva-albumia ja viisi näyttelyä.Hän kertoo albuminsa lähtökohdista näin: \"Ihastuin nykyohjaajien moderneihin Shakespeare-filmatisointeihin. Halusin tehdä jotakin samankaltaista, historiallisen draaman, jolla on sanottavaa myös nykyihmiselle.\"",
  "genres": [
    "Comics",
    "Fantasy"
  ],
  "author": "Petri Hiltunen",
  "average_rating": "3.95",
  "url": "https://www.goodreads.com/book/show/16121395-harmaan-jumalan-hetki"
}