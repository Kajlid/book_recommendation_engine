{
  "title": "Земя за прицел: Жребият",
  "description": "Великолепен и ерудиран разказ за най-богатите хора в България през първата половина на ХХ век. Можеш ли да се опълчиш на машината на властта и войната чрез \"златните мостове\", създавани от парите? Какво ти дават многото пари - много сила и власт, или много отговорност?Брилянтният разказвачески талант на Свобода Бъчварова ви включва като че ли \"на живо\" в хода на събитията, търсещи отговор на такива въпроси.В стремежа си към Истината (\"който не тръгне след истината, той не може да бъде писател, да служи на човечеството\") Свобода Бъчварова прекрачва границата на позволеното от най-бдителния литературен критик - партията, и в българската литература през последното десетилетие от \"строителството на социализма\" се появяват нееднозначните, сложни и противоречиви, но правдиви литературни образи на банкери и капиталисти, както и на държавници и политици, отговорни за националната съдба.\"Земя за прицел\" е показателна за нарушаването на идеологическата дисциплинираност от някои български писатели през последното десетилетие от властовата хегемония на БКП. Тя е и кръстопътна творба в развитието на писателката.",
  "genres": [
    "Historical Fiction",
    "Bulgarian Literature"
  ],
  "author": "Свобода Бъчварова",
  "average_rating": "4.62",
  "url": "https://www.goodreads.com/book/show/18489892"
}