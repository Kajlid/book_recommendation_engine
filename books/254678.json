{
  "title": "Flatlandia: Un racconto fantastico a più dimensioni",
  "description": "Il mondo piatto immaginato e descritto minuziosamente nei suoi usi e costumi da Edwin Abbott in questo romanzo breve può essere abitato soltanto da figure geometriche, preferibilmente regolari, scendendo lungo la scala sociale dai poligoni ai triangoli (fino alle povere semplici linee rette, le donne a cui non è concessa nemmeno la bidimensionalita), tutte quante inconsapevoli della possibile esistenza di dimensioni altre. Maggiore è il numero di lati, più alto è il rango al quale la progenie può sperare di assurgere pazientemente di generazione in generazione, per arrivare all'aristocrazia dei poligoni piu complessi. Abbott fa in queste pagine una satira assai poco velata della società vittoriana rigidamente divisa in classi in cui viveva. Ma il fascino e l'interesse di \"Flatlandia\" vanno ben oltre il contingente del pamphlet politico. Nella seconda parte, del libro Abbott narra infatti l'incontro del suo protagonista, il Quadrato io narrante dell'opera, prima con il mondo monodimensionale di Linealandia, visto in sogno, quindi con un'inconcepibile Sfera alla ricerca di un apostolo che possa divulgare il concetto della tridimensionalità nel paese di Flatlandia. L'essere alieno trascinerà cosi il Quadrato in un viaggio iniziatico nelle dimensioni altre, giù fino all'adimensionale Puntolandia, su fino al mondo tridimensionale, scatenando cosi le illazioni scandalose del Quadrato sull'esistenza teorica di dimensioni ulteriori, come la quarta o la quinta.",
  "genres": [
    "Fiction",
    "Science Fiction",
    "Classics",
    "Mathematics",
    "Fantasy",
    "Philosophy",
    "Literature"
  ],
  "author": "Edwin A. Abbott",
  "average_rating": "3.81",
  "url": "https://www.goodreads.com/book/show/40092212-flatlandia"
}