{
  "title": "Alle romans",
  "description": "Bevat: Het verboden rijk ; Het leven op aarde ; De opstand van Guadalajara. Oorspronkelijke uitgaves : Nijgh & Van Ditmar, 1932, 1934, 1937.Gebaseerd op de 3e, geheel herziene editie in één deel van: Verzameld proza. - 1990.Tijdens zijn korte leven schreef J. Slauerhoff (1898 - 1936) vele reisschetsen, honderden gedichten, vijfentwintig verhalen en drie romans. Na het succes van de gebonden uitgave van Alle verhalen verschijnen nu voor het eerst sinds lange tijd de verzamelde romans in een, wederom prachtig uitgevoerde band. Cees Nooteboom, groot kenner en bewonderaar van het werk van Slauerhoff, schreef een inleiding. Alle romans bevat de romans Het verboden rijk (1932), Het leven op aarde (1934) en De opstand van Guadalajara (1937) van J. Slauerhoff. Het verboden rijk is het hallucinerende verhaal van de historische dichter Camoes, wiens dromen en avonturen op wonderbaarlijke wijze worden herbeleefd door een negentiende-eeuwse marconist. De hoofdpersoon van Het leven op aarde is de Ierse marconist Cameron, die na een zwervend bestaan het onweerstaanbare verlangen heeft om een nieuw leven te beginnen, vrij van alle herinneringen. De opstand van Guadalajara ten slotte vertelt het verhaal van de lang onderdrukte indianen in Mexico, die in een langstrekkende glazenmaker de Messias zien, die hen van hun overheersers zal verlossen.",
  "genres": [],
  "author": "J. Slauerhoff",
  "average_rating": "4.77",
  "url": "https://www.goodreads.com/book/show/18278502-alle-romans"
}