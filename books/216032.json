{
  "title": "Myöhempien aikojen pyhiä",
  "description": "David on nuori mormoni, jonka koko perhe on kuollut lento-onnettomuudessa ja jonka kohtalo on paiskannut Salt Lake Citystä kaukaiseen Suomeen viemään uskonsanaa eteenpäin. Matkatoverina Davidilla on Mark, tinkimätön pyhä nuorukainen, joka kuorsaa helvetillisesti ja jonka täytyy aina saada polkea pari pyöränmittaa kumppaninsa edellä.Vieras maa ei päästä nuoria matkasaarnaajia helpolla. Paikallinen seurakunta koostuu vaivautuneista pulleista ihmisistä, jotka paistavat paljon pullaa ja ammentavat vettä mustaan peltiseen laatikkoon. Hiljainen eteläsuomalainen kaupunki ei ota avosylin uutta uskonsanomaa vastaan.Davidin ja Markin välit kiristyvät. David alkaa epäillä uskoaan ja koko olemassaolon mielekkyyttä. Kaiken yllä lepää uhka siirrosta jos mahdollista vielä kylmempään ja tylympään pohjoiseen. Ja kun David sitten törmää pihalla naapuriinsa Emmaan, lihallistuvat kysymykset uskosta, toivosta ja rakkaudesta. Millainen jumala voi määrätä yhden ihmisen kantamaan tällaista määrää epätoivoa ja syyllisyyttä? Kuinka monta tuhatta kertaa on Jumalalta ja kanssaihmisiltä pyydettävä anteeksi saadakseen luvan rakastaa?Juha Itkosen viiltävän terävä, kirkas kieli ja alusta loppuun vangitsevasti soljuva kerronta pakottavat lukemaan eteenpäin. Teos on paitsi moraalifilosofinen sukellus ihmisyyden ytimeen, myös mahdollisuus katsoa Suomea uudesta näkökulmasta: Miltä näyttää pyhän amerikkalaisen silmin tämä outo, painostavan hiljainen maa, jossa vähät talot ovat etäällä toisistaan ja ovien kanssa on niin perin hankalaa?",
  "genres": [
    "Finnish Literature",
    "Fiction",
    "Religion",
    "Contemporary",
    "Unfinished",
    "European Literature"
  ],
  "author": "Juha Itkonen",
  "average_rating": "3.62",
  "url": "https://www.goodreads.com/book/show/3166582-my-hempien-aikojen-pyhi"
}