{
  "title": "Sinisen kuoleman kuva",
  "description": "Viipuri, 1920. Kaupunki vilisee kieltolain esiin houkuttelemia salakuljettajia, venäläisemigrantteja, kommunistien kuriireja ja sisällissodan orpoja, jotka elättävät itsensä pikkurikoksilla. Kaaoksen keskipisteessä ovat Viipurin Etsivän Osaston komisariot Jussi Kähönen ja Salomon Eckert.Poliisipari saa selvitettäväkseen kollegan surman, mutta pian kujalta löytyy toinen lainvalvojan ruumis. Käy ilmi, että Kähösellä ja Eckertillä on vastassaan yksittäistä salakuljettajaa suurempi vastustaja. Salakuljetuksesta on tullut itäisen Suomenlahden merkittävin elinkeino, jonka moni poliitikko haluaa säilyttää. Kaksikko käy sotaan trokareita vastaan ylevin päämäärin mutta kyseenalaisin keinoin.Sinisen kuoleman kuva perustuu poliisisurmien osalta tositapahtumiin. Teos kertoo Karjalasta, joka ei ole muistojen kultaama vaan idän ja lännen törmäyspaikka, pirtusodan taistelukenttä ja poliittisten ristiriitojen näyttämö.",
  "genres": [
    "Fiction",
    "Finnish Literature",
    "Crime",
    "Historical",
    "Historical Fiction"
  ],
  "author": "Mikko Porvali",
  "average_rating": "3.18",
  "url": "https://www.goodreads.com/book/show/27815560-sinisen-kuoleman-kuva"
}