{
  "title": "Noem geen namen",
  "description": "Noem geen namen is de indrukwekkende roman van historicus en presentator Astrid Sy over drie jonge vrouwen die in de Tweede Wereldoorlog Joodse kinderen uit handen van de nazi’s redden. Astrid kwam op het idee voor dit boek toen ze las over de moedige jonge vrouwen en mannen die in de oorlog betrokken waren bij het smokkelen van opgepakte Joodse kinderen in de Crèche tegenover de Hollandsche Schouwburg in Amsterdam.Rosie is kinderverzorgster en woont bij haar ouders in Amsterdam-Oost, een levendige Joodse buurt. Kaat studeert rechten en is lid van het Amsterdamse studentencorps. Wanneer de oorlog uitbreekt, moet Rosie een moeilijke keuze maken: blijft ze bij haar ouders of gaat ze de kinderen van opgepakte Joden helpen? Kaat komt in aanraking met een studentengroep die zich het Utrechts Kindercomité noemt. Daar leert ze Josephine kennen. Rosie, Kaat en Josephine raken betrokken bij het smokkelen van Joodse kinderen. Wat volgt is een lange, gevaarlijke weg die begint bij een crèche aan de Plantage Middenlaan in Amsterdam.Astrid Sy is behalve historicus, presentator (Andere Tijden) en schrijver ook als onderzoeker betrokken bij het Nationaal Holocaust Museum. In haar boek neemt ze de lezer mee naar een tijd waarin gewone, jonge mensen uitzonderlijke keuzes moesten maken en hun leven in de waagschaal stelden voor kinderen van wie ze zelfs niet eens de namen kenden…",
  "genres": [
    "Young Adult",
    "Historical Fiction",
    "World War II",
    "Roman",
    "Fiction",
    "Audiobook"
  ],
  "author": "Astrid Sy",
  "average_rating": "4.37",
  "url": "https://www.goodreads.com/book/show/57298125-noem-geen-namen"
}