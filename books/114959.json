{
  "title": "Συναίσθημα",
  "description": "«Πέθανα για μερικές ημέρες. Και όλα όσα έζησα εκεί επιστρέφουν. Βλέπω κάθε νύχτα στον ύπνο μου τις ψυχές τού Βίλβετ να με καλούν. Και πρέπει να γυρίσω πίσω… Εγώ και μερικοί ακόμη που κάποτε πεθάναμε…» εξηγεί η νεαρή Μαρία στον συνομήλικο φίλο της Γιώργο, στο πρώτο βιβλίο της τριλογίας «Συναίσθημα». Ένα βράδυ ήταν αρκετό για να γνωρίσει τη μαγική υπόσταση της ανθρώπινης ψυχής, την πραγματική ανθρώπινη δύναμη πέρα από κάθε θεό, μέσω του θανάτου της. Μερικές ημέρες ως ψυχή ήταν αρκετές για να καταλάβει πως ο θάνατος δεν είναι παρά μια μεταμόρφωση, ένα στάδιο που μεταφέρει τις ψυχές των ανθρώπων στα φύλλα τού Δέντρου τού Άραϋ, στην απέραντη ύπαιθρο των ψυχών, το Βίλβετ. Και πόσο λατρευτή η φύση που τους αγκάλιαζε…Τι ήταν όμως αυτό που την ανέστησε; Για ποια αρχαία δύναμη καλούν την ίδια και άλλους πρωταγωνιστές ξανά πίσω; Μπορεί κανείς να αποφασίσει ανάμεσα σε δύο κόσμους και να ξεπεράσει όλα τα εμπόδια, σωματικά – φυσικά - ψυχικά, για να νιώσει ελεύθερος ξανά; Η μάχη μεταξύ της λογικής και των συναισθημάτων, του θεϊκού στοιχείου και της στεγνής πραγματικότητας δεν ήταν ποτέ καθορισμένη. Μήπως είναι όλα ένα τελικά; Μια πολυδιάστατη τριλογία βιβλίων αναζήτησης και περιπέτειας που θα θέσει τα πιο σημαντικά ερωτήματα της ζωής με τον πιο φυσικό τρόπο στον αναγνώστη. Υλικός και πνευματικός κόσμος γίνονται ένα, εκεί που η μαγεία δεν ανήκει σε απόκρυφα βιβλία και στους λίγους, αλλά στην κρυφή δύναμη της ψυχής. Του Συναισθήματος, της Πίστης και της Φαντασίας. Κι ο θάνατος το τέλος δεν είναι…",
  "genres": [
    "Fantasy"
  ],
  "author": "Μανώλης Σιμιτσάκης",
  "average_rating": "4.50",
  "url": "https://www.goodreads.com/book/show/18889417"
}