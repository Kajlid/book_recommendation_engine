{
  "title": "خاتمیت",
  "description": "مقدمهکتاب حاضر مشتمل برده جلسه سخنرانی متفکر شهید استاد مرتضی مطهری تحت‏ عنوان (خاتمیت) است که در حدود سال 1347 در حسینیه ارشاد ایراد شده است. نوارهای این سخنرانیها اکنون درست نیست ولی این سخنرانیها در زمان حیات استاد از نوار استخراج شده و در اختیار ایشان قرار داده‏ شده و استاد شهید اصلاحات و اضافاتی بر آن معمول داشته‏اند، و اینک به‏ همان صورت منتشر می‏گردد. در حواشی متن این گفتارها (غیر از جلسه اول) استاد شهید عناوین و گاهی خلاصه‏هایی از مطالب را نگاشته‏اند. مجموعه این‏ عناوین و خلاصه‏ها را فهرست مشروح کتاب قرار دادیم. ضمنا عناوین هر یک‏ از سخنرانیها (به جز عنوان جلسه پنجم که از خود استاد است) و نیز تیترهای فرعی کتاب از همین عناوین و خلاصه‏ها استخراج گردید. همان طور که خواننده محترم مطلع است، استاد شهید مقاله‏ای تحت عنوان‏ (ختم نبوت) دارند که اول بار در کتاب (محمد خاتم پیامبران) درج گردید و سپس به صورت رساله‏ای کوچک منتشر شد و اکنون در کتاب (ششمقاله) به چاپ رسیده است. آن مقاله در واقع چکیده ده جلسه سخنرانی‏ مذکور است، و به عبارت دیگر این ده جلسه، مشروح آن مقاله است به‏ اضافه مطالبی که در آن مقاله یافت نمی‏شود، و با این تفاوت که چون‏ اینها سخنرانی است و در جمع عمومی ایراد شده است از بیان ساده‏تری‏ برخوردار است و گاهی مطالب با مثالهای متعدد تشریح شده است که مسائل‏ روز نیز به تناسب مطرح گردیده است، و به بیان دیگر، این کتاب و آن‏ مقاله مکمل یکدیگرند. امید است این کتاب نیز همچون دیگر آثار آن شهید گرانقدر در کشف‏ حقایق اسلامی و تقویت بنیه فرهنگی انقلاب اسلامی مفید و مؤثر افتد. شورای نظارت بر نشر آثار استاد شهید مرتضی مطهری 22 بهمن 1366",
  "genres": [
    "Religion"
  ],
  "author": "Morteza Motahhari",
  "average_rating": "3.55",
  "url": "https://www.goodreads.com/book/show/2918476"
}