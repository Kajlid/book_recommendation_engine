{
  "title": "Mafarka il futurista: Edizione 1910",
  "description": "Pubblicato per la prima volta in francese nel 1909 e tradotto in Italia l'anno seguente, \"Mafarka il futurista\" racconta la vicenda di un re africano che, con il solo sforzo della volontà, partorisce un figlio gigantesco e divino. Di netta derivazione nietzschiana l'opera costituisce un dirompente esempio di applicazione letteraria del futurismo, ed è stata stigmatizzata fino a tempi recenti per il suo contenuto maschilista. La presente edizione riproduce il testo integrale dell'opera che valse al suo autore un celebre processo per oltraggio al pudore. Grazie alla cura di Luigi Ballerini, esperto studioso di letteratura futurista, il testo è arricchito da una folta appendice documentaria e nuovi apparati critici che consentono di cogliere appieno il significato dell'operazione culturale marinettiana e di leggere l'opera in una nuova prospettiva.",
  "genres": [
    "Fiction",
    "Italian Literature",
    "Novels"
  ],
  "author": "Filippo Tommaso Marinetti",
  "average_rating": "3.10",
  "url": "https://www.goodreads.com/book/show/27390154-mafarka-il-futurista"
}