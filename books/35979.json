{
  "title": "Het land van de vaders",
  "description": "Duizenden ex-slaven emigreerden in de 19e eeuw vanuit Amerika naar een 'vrij land', Liberia, om daar een nieuw bestaan op te bouwen. Met hun Amerikaanse gewoontes waren zij echter niet geliefd bij de bewoners van het West-Afrikaanse gebied. Er was handel en onderwijs, een regering en een president, er waren christelijke kerken die hun best deden de 'heidenen' te bekeren. En er was een leger dat het binnenland met geweld onderwierp. Deze roman vertelt dit verhaal via de persoon van Edward, een Amerikaanse slaaf die dominee wordt en naar Liberia vertrekt om er het christendom te brengen en er de vrouw terug te vinden op wie hij ooit verliefd werd. De andere hoofdpersoon is Halay, een autochtone jongen uit het binnenland, die dorpshoofd wordt en zich verzet tegen de nieuwe regering. Een indringende roman die een helder licht werpt op de oorsprong van dit land en op de tegenstellingen die geleid hebben tot de burgeroorlog. Goed, bijna poÃ«tisch geschreven, geschikt voor een breed publiek, een 'must' voor lezers met interesse in Afrika. Veelbelovend debuut van de in 1973 in Liberia geboren, sinds 1993 in Nederland woonachtige schrijver.",
  "genres": [
    "Historical Fiction",
    "Liberia",
    "Fiction"
  ],
  "author": "Vamba Sherif",
  "average_rating": "3.35",
  "url": "https://www.goodreads.com/book/show/13058517-het-land-van-de-vaders"
}