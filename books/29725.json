{
  "title": "Brontë Roman Omnibus",
  "description": "In deze roman-omnibus zijn de drie beroemdste romans van de hoogbegaafde gezusters Brontë opgenomen. Deze dochters van een zwaarmoedige plattelandspredikant en een tragisch aan kanker overleden moeder hebben ieder een boek nagelaten, dat generatie na generatie duizenden heeft weten te boeien.Charlotte (1816-1855) is vertegenwoordigd met haar beroemde roman Jane Eyre, een romantisch verhaal van een hartstochtelijke liefde. Met voor Victoriaanse tijd ongewone openheid schrijft zij over menselijke gevoelens en passies.Emily (1818-1848) schreef slechts één roman: Woeste Hoogten. Dit hecht gecomponeerde verhaal van hartstocht, liefde en wraak verwierf zich een plaats in de wereldliteratuur. Het thema van het boek wordt in wezen bepaald door de grootste waarden in het menselijk bestaan: liefde, dood en eeuwigheid.Anne (1820-1849) sluit de rij met haar autobiografische roman Agnes Grey, waarin zij haar droevige ervaringen uit de periode dat zij als gouvernante werkzaam was, op een geheel eigen wijze heeft verwerkt.",
  "genres": [],
  "author": "Charlotte Brontë",
  "average_rating": "4.80",
  "url": "https://www.goodreads.com/book/show/12617294-bront-roman-omnibus"
}