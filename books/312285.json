{
  "title": "21 ρωγμές στην επίσημη ιστορία για το 1821",
  "description": "«Ο αγώνας του ανθρώπου ενάντια στην εξουσία είναι ο αγώνας της μνήμης ενάντια στη λήθη». – Μίλαν ΚούντεραΜε αφορμή την επέτειο των 200 χρόνων από την Επανάσταση του 1821, το επίσημο αφήγημα επιδιώκει να αναστήσει στερεότυπα που η ιστορική έρευνα αποδόμησε. Οι 21 ιστορίες του βιβλίου επιδιώκουν να συμβάλουν στην αποδόμηση αυτή. Οδηγός τα λόγια του ∆. Σολωμού, πως «το έθνος πρέπει να μάθει να θεωρεί εθνικό ό,τι είναι αληθινό» και όχι ό,τι συγκυριακά βολεύει την κυρίαρχη τάξη.Στις μικρές αυτές αφηγήσεις πρωταγωνιστούν αγωνιστές της Επανάστασης που περιφρονεί η επίσημη ιστορία, όπως οι Βλαδιμηρέσκου, Βασιλείου, Καρατζάς, Οικονόμου, Λογοθέτης. Μεγάλες αλλά και αμφιλεγόμενες προσωπικότητες του Αγώνα, όπως, μεταξύ άλλων, οι Μαυροκορδάτος και Καραϊσκάκης, παρουσιάζονται µέσα από τα πραγματικά γεγονότα και τις αντιφάσεις τους χωρίς αγιογραφίες ή δαιμονοποιήσεις.Κρυμμένες αλήθειες της Επανάστασης που έχουν αποσιωπηθεί ή παραποιηθεί επιχειρείται να ανασυρθούν από τη λήθη και τη δια­στρέβλωση. Η εξαφάνιση της Φιλικής Εταιρείας, τα περιβόητα δάνεια και γενικότερα η πολιτική των Μεγάλων Δυνάμεων απέναντι στον Αγώνα. Η στάση των προυχόντων απέναντι στους πρόσφυγες, µετά τη σφαγή στα Ψαρά, αλλά και στο πολιορκημένο Μεσολόγγι, το «ιστορικό πρόβλημα» που ακούει το όνομα Καποδίστριας. Ιστορίες όπως του Πατσίφικο και του Παπουλάκου που ακολουθούν χρονικά την Επανάσταση, αλλά συνδέονται µε χίλια νήματα μαζί της.200 χρόνια μετά, ένα φάντασμα συνεχίζει να πλανιέται…",
  "genres": [
    "History"
  ],
  "author": "Σπύρος Αλεξίου",
  "average_rating": "4.21",
  "url": "https://www.goodreads.com/book/show/57320150-21-1821"
}