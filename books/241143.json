{
  "title": "Summer of Aviya",
  "description": "כשאמא כרעה ללדת, היא היתה לבד. בכוחות עצמה הגיעה לבית - החולים. איש לא החזיק את ידה כשכאב לה, ואיש לא המתין במסדרון לדעת מה נולד. היא היתה לבד. כשיצאתי לאויר העולם בצריחה אדירה, אמרו לאמא: \"מזל טוב! יש לך בת! תשמעי איזה קול יש לה! משקלה שני קילו ושבע מאות גרם. זה בהחלט לא רע!..\" אחר כך שאלו: \"יש לך כבר שם?\" ואמא אמרה: \"לא חשבתי על בת. יש לי שם לבן.\" ואז אמרה את שמו של אבי שהיה בעל צליל זר ופרצה בבכי מר. כשנרגעה, אמרה: \"קשה לי עם השם הזה.\" \"אילו נולד בן יכולת לקרוא לו אבי,\" אמרה אחות שעמדה ליד אמא. ואחות אחרת אמרה: \"אולי אביה?\" \"איזה מן שם זה אביה?\" שאלה אמא. והאחות אמרה: \"אביה - אבא שלה.\" \"שם מוזר, אביה,\" אמרה אמא, וכעבור רגע הוסיפה: \"שם יפה! הכי יפה!\"",
  "genres": [
    "Fiction",
    "Young Adult"
  ],
  "author": "Gila Almagor",
  "average_rating": "3.87",
  "url": "https://www.goodreads.com/book/show/3642056-summer-of-aviya"
}