{
  "title": "Tyttö maissipellossa : Anna Jokisen mysteerikuolema",
  "description": "Anna Jokinen katosi tanssi-illan jälkeen Torontossa joulukuussa 1913. Keuruulaispiika löytyi henkitoreissaan maissipellosta lähes kolme viikkoa myöhemmin.Anna oli ennen kuolemaansa sopertanut löytäjälleen jotakin, mutta tämä ei tietenkään ymmärtänyt suomea. Mitä Annalle oli oikein tapahtunut? Väitettiin, että hän oli hypännyt tuntemattomien miesten kyytiin, että hän oli ihmiskaupan uhri ja että hän oli löytynyt suomalaisesta ilotalosta syrjäisessä kaivoskaupungissa. Sitten etsivät kertoivat olevansa murhaajan jäljillä.Lopulta ilmoitettiin, että mitään rikosta ei olisi tapahtunut. Tyttö oli poliisin mukaan ainoastaan eksynyt eikä \"heikkomielisenä\" ymmärtänyt pyytää apua. Tästä huolimatta ruumiinavauspöytäkirjat julistettiin salaisiksi. \"The Mystery of Annie Yokinen\" nousi torontolaislehtien etusivuille ja kiinnosti hetken suurta yleisöä. Sitten tapaus unohtui.Tyttö maissipellossa etsii vastauksia Annan mysteerikuoleman avoimeksi jääneisiin kysymyksiin. Samalla se vie lukijan 1900-luvun alun mainareita ja lumperjäkkejä kuhiseviin kaupunkeihin, joissa Satiais-Maija myi itseään, Pata-Ässä juotti salakapakassa ja Andersonin Mamma hoiti piioille sikiönlähdetyksiä.",
  "genres": [
    "Nonfiction",
    "True Crime",
    "History",
    "Audiobook",
    "Finnish Literature"
  ],
  "author": "Jenni Stammeier",
  "average_rating": "3.49",
  "url": "https://www.goodreads.com/book/show/63835349-tytt-maissipellossa"
}