{
  "title": "Armenzorg in de aanslag : Armoede en bedeling in De Rijp 1850-1914",
  "description": "Het ‘cierlijke Dorp’, zo werd het herendorp De Rijp eertijds genoemd. Maar wat ging er schuil achter de façade van statige, achttiende eeuwse herenhuizen en achter de geveltjes van de krotten in de verpauperde volksbuurten? Hoe probeerde het welgestelde deel van de bevolking de armoede niet alleen te dulden, maar ook te verzachten en zo mogelijk op te heffen? Welke rol speelde het gemeentebestuur van De Rijp daarbij? Liet het zich de wet voorschrijven door de Armenwet van 1854, of zocht het tussen de mazen door naar een oplossing voor de schrijnende armoede die het grootste deel van de bevolking in De Rijp teisterde?De resultaten van zorgvuldig archiefonderzoek, afgewisseld met curieuze anekdotes, geven de lezer een indruk hoe men probeerde de behoeftigen in een negentiende-eeuws plattelandsdorp tot ‘nuttige leden der maatschappij’ te maken. Liefdadigheid maakte plaats voor plicht, een ontwikkeling die uiteindelijk tot ons sociale stelsel leidde. Alle facetten van de negentiende eeuwse armenzorg passeren de revue: bedeling, werkverschaffing, wezen- en ziekenzorg, volksonderwijs.Dit is geen boek voor Rijpers en Grafters alleen. In een tijd van twijfel aan de zekerheden van ons moderne sociale stelsel is het voor een ieder belangrijk te weten waaruit het is voortgekomen en tevens te beseffen wat we te verliezen hebben.",
  "genres": [],
  "author": "Herman Kaptein",
  "average_rating": "3.00",
  "url": "https://www.goodreads.com/book/show/13602669-armenzorg-in-de-aanslag"
}