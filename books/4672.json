{
  "title": "De moord op Lumumba",
  "description": "De nacht is koud, die 17de januari 1961 in Katanga, de rijke koperprovincie die met Belgische hulp van Congo is afgescheurd. Een open plek in de beboste savanne is verlicht met de koplampenvan politiewagens. Een Belgische politiecommissaris neemt Patrice Lumumba bij de arm en leidt hem tot voor een grote boom. De Congolese ex-premier loopt moeizaam, want hij is urenlang zwaar mishandeld. Een vierkoppig executiepeloton staat stand-by, terwijl soldaten, politiemannen, Belgische officieren en Katangese ministers zwijgend toekijken. Een Belgischekapitein geeft het bevel te vuren en een reusachtig salvo maait Lumumba neer. In dit boek wordt aan het licht gebracht wie Lumumba heeft vermoord, waarom en hoe dit is gebeurd. Dit verhaal van een aangekondigde moord is geschreven door de regering vanGaston Eyskens. Brussel was van oordeel dat de liquidatie van Lumumba onontbeerlijk was om de belangen van de trusts die de kolonie als hun wingewest ontgonnen, voor de toekomstveilig te stellen. In 1999 leidde de publicatie van dit boek tot de oprichting van een parlementaire onderzoekscommissieen in 2002 tot verontschuldigingen van de Belgische regering voor het aandeel van BelgiÃ« in de moord. In 2011, vijftig jaar na de moord, behandelt een Belgische rechtbank een klacht van de familie-Lumumba tegen een tiental Belgen die bij de moord betrokken waren.",
  "genres": [
    "History",
    "Africa",
    "Nonfiction",
    "Politics",
    "Crime",
    "Education",
    "20th Century"
  ],
  "author": "Ludo De Witte",
  "average_rating": "3.99",
  "url": "https://www.goodreads.com/book/show/10416441-de-moord-op-lumumba"
}