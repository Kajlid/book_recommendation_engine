{
  "title": "Verraad: De misdaadbiografie van Willem Holleeder",
  "description": "Verraad is het criminele levensverhaal van Willem Holleeder (1958) na de misdaad die van hem een bekende Nederlander maakte: de ontvoering van Freddy Heineken. Na zijn celstraf leek het of Holleeder een normaal bestaan op wilde bouwen in de bovenwereld. Maar achter de schermen bleef de positie van de Neus in de Amsterdamse onderwereld sterk. Een simpele optelsom van oude en nieuwe zaken leert dat de naam van Willem Holleeder sinds 1995 in ruim twintig onderzoeksdossiers voorkomt. Hij wordt in verband gebracht met de liquidaties van Heineken-ontvoerder Cor van Hout (2003), vastgoedhandelaar Wim Endstra (2004), beroepscrimineel John Mieremet (2005), hasjhandelaar Kees Houtman (2005) en kroegbaas Thomas van der Bijl (2006).Dit boek is gebaseerd op het onderzoeksmateriaal van justitie en politie en op diverse getuigenissen van binnen en buiten het criminele milieu. De rechtszaak tegen Willem Holleeder is vermoedelijk de finale akte in een poging de schuldigen in het lange en gewelddadige gevecht om de macht in de onderwereld te berechten. Willem Holleeder is een van de weinige hoofdrolspelers in dit conflict die nog leven. Volgens zijn zussen Sonja en Astrid Holleeder komt dat omdat hij iedereen weet te manipuleren. 'Hij is een psychopaat en heeft echt iedereen in zijn omgeving verraden.'Verraad is het eerste boek over de criminele levenswandel van Nederlandse bekendste onderwereldfiguur.",
  "genres": [
    "Nonfiction",
    "Crime"
  ],
  "author": "Jan Meeus",
  "average_rating": "3.44",
  "url": "https://www.goodreads.com/book/show/28822454-verraad"
}