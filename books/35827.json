{
  "title": "Salome",
  "description": "En laddad skildring av ungt tonårsliv på åttiotalet och samtidigt en modern iscensättning av Salome-myten. Elsa Mo är 14 år och folkhemsprinsessa. Hon bor i det lilla samhället Ormby i norra Skåne och hennes liv kretsar kring skolan, kompisarna och dansen. Hennes bästa kompis Veronika är döende i en svår sjukdom. Hon har en utflyttad far, en komplicerad relation till modern och en oförstående bullrig styvfar. Hon föraktar sin omgivning men tycks ändå ha allt, tills hon får en ny fosterbror, Johannes. Plötsligt förändras allt. Johannes är svårtydbar - värsting eller ängel? Alla, vuxna som jämnåriga, dras till honom, ingen verkar se den riktige Johannes. Elsa själv både attraheras och stöts bort. Men när Johannes tar Veronika från Elsa väcks hennes vrede.På ytan en historia om unga flickor, men laddad av frågor som rör sexualitet, kvinnoblivelse, underkastelse och maktspel.Salome är en rasande uppgörelse med våra invanda föreställningar kring kön och begär, offer och förövare där den unga flickans kropp, tonåringen, står i centrum. I Salome utmanar Mara Lee våra förväntningar med sin suggestiva, särpräglade romankonst.",
  "genres": [
    "Fiction",
    "Sweden",
    "Swedish Literature"
  ],
  "author": "Mara  Lee",
  "average_rating": "3.76",
  "url": "https://www.goodreads.com/book/show/13048724-salome"
}