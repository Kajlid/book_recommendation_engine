{
  "title": "Psi i klaunovi",
  "description": "Za kaznu je morao napisati zadaću na temu Putovanje u bolji svijet. Kako je nastavnik tu zamjensku Arkadiju običavao nazivati Europom, dječak iz bosanske zabiti mudro je zbrojio dva i dva: Odmah sam skontao da mogu komotno pisati o ovom našem putovanju na miting u Sarajevo. I to je putovanje. Jest da Sarajevo nije Zagreb, ali je opet za nas sa sela bolji svijet. A zemljopisno je u Europi. Ne možeš promašiti.Opskrbljen svescima teorijske literature (knjižicama Zagora, Komandanta Marka i Alana Forda), ukrcao se u očev rasklimani autobus u kojemu se do jučer nerazdruživa seoska raja već bila podijelila u nacionalne razrede. Svi osim glazbenika iz rock'n'roll trija Ritchijeva djeca, koje bolji svijet ionako nije zanimao. Njima je Sarajevo trebalo biti tek prolazna stanica na putu u Sokolac, gdje se imala održati gitarijada.Umjesto da dospije u novi svijet, dječak će, međutim, svjedočiti raspadanju starog, a čitateljima će biti pružena prilika da konačno vide što je prethodilo događajima koje je Josip Mlakić opisao u svojim ratnim prozama koje su i kritika i publika dočekale s nepodijeljenim oduševljenjem.Osim što zrcale sve otprije znane vrline njegova rukopisa, Psi i klaunovi otkrivaju nam Mlakića kao pripovjedača koji s lakoćom posvoja infantilni diskurs te nadmoćno demonstrira vještinu kontrapunktiranja komičnog i jezovitog.",
  "genres": [],
  "author": "Josip Mlakić",
  "average_rating": "4.27",
  "url": "https://www.goodreads.com/book/show/7844022-psi-i-klaunovi"
}