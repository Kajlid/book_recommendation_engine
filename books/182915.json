{
  "title": "Die zomer dat ik zestien werd",
  "description": "In deze verfilmde roman van de Noorse auteur Knut Faldbakken, van wie bij Agathon reeds Zijn moeders huis verscheen, staat de puberteitsproblematiek centraal.Peter, een jongen uit de grote stad, brengt zoals vaker de zomer door bij zijn oom en tante op de boerderij. Peter vond deze zomervakanties altijd prachtig, maar deze keer werpt het gevoel dat zijn ouders hem het huis uit willen hebben een schaduw over zijn vreugde. Ook op de boerderij is niet alles zoals het zou moten zijn. Marie, het dienstmeisje, op wie Peter bij zijn vorige bezoek een beetje verliefd was geworden, blijkt weggelopen en onvindbaar te zijn. Het huwelijk tussen zijn oom en tante blijkt niet zo harmonieus te zijn en ook die twee zelf zijn veranderd; en er blijkt een meisje alleen met een baby in het huisje in het bos te wonen.Na een dramatisch, onafwendbaar slot keer Peter terug naar huis, rijper en met iets meer ervaring.Die zomer dat ik zestien werd (Insektsommer) werd vertaald en ingeleid door Marianne Molenaar.Knut Faldbakken (1941) is een van de toonaangevende moderne schrijvers in de Noorse literatuur. Hij debuteerde met Den gr√• regnbuen maar zijn doorbraak kwam met Sin mors hus, enkele jaren later.In zijn werk is een duidelijke lijn te trekken naar de Noorse literaire traditie zoals die zich in de negentiende eeuw heeft ontwikkeld: het episch realistisch proza. In tegenstelling tot verscheidene van zijn tijdgenoten werd Faldbakken niet vanuit een duidelijke politieke stellingname, maar veel meer vanuit een psychologische benadering, waarbij met name de minder geaccepteerde varianten van het menselijk gedrag zijn aandacht hebben.",
  "genres": [
    "Novels",
    "Fiction"
  ],
  "author": "Knut Faldbakken",
  "average_rating": "3.48",
  "url": "https://www.goodreads.com/book/show/25800601-die-zomer-dat-ik-zestien-werd"
}