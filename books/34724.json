{
  "title": "Ο επίμονος κηπουρός",
  "description": "Ένα επίκαιρο και συνταρακτικά αληθινό μυθιστόρημα από τον αξεπέραστο συγγραφέα του Κατασκόπου που Γύρισε από το Κρύο.Η νεαρή και όμορφη Τέσα Κουέιλ βρίσκεται άγρια δολοφονημένη σε ένα ερημικό σημείο της λίμνης Τουρκάνα, στη Βόρεια Κένυα. Ο συνοδός της, ένας Αφρικανός γιατρός, έχει εξαφανιστεί. Όλοι μοιάζουν να πιστεύουν πως πρόκειται για έγκλημα πάθους. Όλοι εκτός από έναν...Ο άντρας της Τέσα, ο Τζάστιν, διπλωμάτης καριέρας και μανιώδης ερασιτέχνης κηπουρός, που υπηρετεί στη Βρετανική Αρμοστεία του Ναϊρόμπι, ξεκινά μια προσωπική οδύσσεια για να ανακαλύψει τους δολοφόνους της γυναίκας του. Κυνηγώντας την αλήθεια θα ταξιδέψει σε δύο ηπείρους, για να επιστρέψει πάλι στην Αφρική, στα βάθη του Νότιου Σουδάν και, τελικά, πίσω στην Κένυα, εκεί ακριβώς που πέθανε η Τέσα. Στην πορεία του θα βρει τον τρόμο, τη βία, τη διαφθορά, και μια απάνθρωπη συνωμοσία ασύλληπτων διαστάσεων. Αλλά η μεγαλύτερη αποκάλυψη θα είναι η ίδια η γυναίκα που μαζί της μοιραζόταν τη ζωή του.Ο Επίμονος Κηπουρός είναι η βαθιά συγκινητική ιστορία ενός άντρα που εξυψώνεται μέσα από την τραγωδία και ταυτόχρονα μια συγκλονιστική καταγγελία της στυγνής εκμετάλλευσης του Τρίτου Κόσμου από τη Δύση. Ένα ατμοσφαιρικό, έξοχα ζυγισμένο έργο -χωρίς αμφιβολία, ένα από τα καλύτερα που έγραψε ποτέ ο Le Carré.",
  "genres": [
    "Fiction",
    "Thriller",
    "Mystery",
    "Africa",
    "Espionage",
    "Crime",
    "Mystery Thriller"
  ],
  "author": "John Le Carré",
  "average_rating": "3.83",
  "url": "https://www.goodreads.com/book/show/12985076"
}