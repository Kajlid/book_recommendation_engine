{
  "title": "Mejonkvrouwe de Mauléon",
  "description": "Anna Louise Geertruida Bosboom-Toussaint (1812-1886) behoort nog steeds tot de meest gelezen negentiende eeuwse auteurs. Met name door haar vaderlandse historische romans (zoals Het huis Lauernesse) en haar zedenromans (waarvan Majoor Frans de bekendste is) werd zij populair. Een van haar gaafste werken is de psychologische historische roman Mejonkvrouwe de Mauléon, waarvan de eerste editie in 1848 verscheen. Het historische materiaal voor dit boek is afkomstige uit een passage in Siècle de Louis XIV van Voltaire. Aangezien Bosboom-Toussaint twee eeuwen later in dezelfde situatie leefde als de hoofdfiguur in dit boek - een jonge, zelfstandige vrouw - zal enige persoonlijke betrokkenheid bij deze keuze haar niet vreemd zijn geweest. Toch heeft zij getracht iets meer te doen met de historische gegevens, onder andere door een psychologische herinterpretatie van de historische figuren. De technieken die zij daarbij hanteert maken dat in onze tijd dr Hannemieke Stamperius in haar inleiding concludeert dat deze roman niet alleen vanwege de bijzondere zorgvuldigheid waarmee hij in elkaar is gezet, maar ook vanwege de boeiende inhoud het alleszins waard is te worden herdrukt.",
  "genres": [],
  "author": "A.L.G. Bosboom-Toussaint",
  "average_rating": "3.00",
  "url": "https://www.goodreads.com/book/show/18002066-mejonkvrouwe-de-maul-on"
}