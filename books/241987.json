{
  "title": "Lof heimskunnar",
  "description": "Í bréfi sem Erasmus frá Rotterdam skrifaði kunningja sínum árið 1515 getur hann þess að Lof heimskunnar hafi orðið til á einni viku í húsi Tómasar More á Englandi. Tilgangurinn hafi einkum verið sá að skemmta honum sjálfum og fáeinum vinum hans.\"Gæfan brosir við þeim sem eru vitgrannir og fífldjarfir og gjarnir á að taka sér þau orð í munn að teningunum sé kastað. Viskan gerir menn hins vegar lítilþæga og þess vegna blasir það hvarvetna við að vitringarnir hafast við í daunillum vistarverum og búa við sult og seyru. Þeir uppskera ekki annað í lífinu en lítilsvirðingu, gæfuleysi og andúð meðbræðra sinna. Heimskingjarnir vita hins vegar ekki aura sinna tal og þeim eru fengnir stjórnartaumar ríkja í hendur. Í stuttu máli, allt gengur þeim í hag. Hver sá sem hefur yndi af því að koma sér í mjúkinn hjá höfðingjum og njóta samvista við þá gimsteinum prýddu hálfguði mína hefur enga þörf fyrir visku, enda er fátt jafnmikið eitur í beinum slíkra manna.Hvernig ætti kaupmaður að geta safnað auði ef hann hefði viskuna að leiðarljósi, kinokaði sér við að sverja rangan eið, roðnaði upp í hársrætur þegar hann væri staðinn að lygum, eða léti sér ekki standa á sama um smásmygli vitringanna þegar þjófnaður og okur er annars vegar? Það er heldur enginn vafi að asnar og naut eru mun líklegri til að krækja í virðingarmikil embætti en vitrir menn.“Lof heimskunnar eftir Erasmus frá Rotterdam var nefnt á frummálinu Moriae Encomium og kom fyrst út árið 1511.",
  "genres": [
    "Philosophy",
    "Classics",
    "Nonfiction",
    "Literature",
    "History",
    "Essays",
    "16th Century"
  ],
  "author": "Erasmus",
  "average_rating": "3.83",
  "url": "https://www.goodreads.com/book/show/36519000-lof-heimskunnar"
}