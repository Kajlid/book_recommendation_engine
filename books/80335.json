{
  "title": "Et velsignet barn",
  "description": "Sommeren 1979 skjer det noe forferdelig på den vakre og værbitte øya Hammarsö i Østersjøen. Hvert år har halvsøstrene Erika, Laura og Molly tilbrakt sommeren her hos sin temperamentsfulle far, Isak Lövenstad. De tre unge jentene inngår skiftende og uforutsigbare allianser med andre sommergjester, blant annet med Ragnar, gutten som alltid løper og som på merkelig vis trekkes mot Isak.Ingen tar på seg skylden for det som hender denne sommeren, og det skal gå mer enn tjuefem år før søstrene vender tilbake til øya, denne gangen for å besøke sin gamle far.Et velsignet barn utspiller seg i spenningsfeltene mellom skyld og forsoning, mellom erindring og glemsel, og er en roman med kraftige understrømmer av rå sensualisme og vold. Individuelle livsløp virvles sammen til skjøre fellesskap der nesten hvem som helst kan falle utenfor, bli utstøtt og forfulgt. Et velsignet barn er en rik skildring av tre kvinners liv, og samtidig et sjeldent vakkert farsportrett – både nådeløst og ømt. Linn Ullmann skriver med assosiasjonskraft og dristighet, drevet fram av et sterkt fortellertemperament og et skarpt blikk for det utsatte og forsvarsløse.I 2005 ble Et velsignet barn nominert til Brageprisen i kategorien for skjønnlitteratur for voksne. I 2008 ble Et velsignet barn utropt som den beste oversatte romanen det året i den britiske avisen Independent.",
  "genres": [
    "Fiction",
    "Contemporary",
    "Scandinavian Literature",
    "Novels",
    "Family",
    "Sweden",
    "21st Century"
  ],
  "author": "Linn Ullmann",
  "average_rating": "3.64",
  "url": "https://www.goodreads.com/book/show/17185151-et-velsignet-barn"
}