{
  "title": "Fågelbovägen 32",
  "description": "Tänk att det finns människor som Karin. Så engagerad, så vidsynt, så osjälvisk. Kort sagt: en god människa. Inte alls så inskränkt som de andra i villaförorten där Karin och hennes familj hamnat som av en slump – ja, kanske rentav av misstag. På dagarna arbetar hon som gynekolog på ett sjukhus, på kvällarna jobbar hon extra på en mottagning för illegala flyktingar. Det är där hon träffar Katerina, en ung kvinna från Moldavien som blivit utnyttjad i den familj där hon arbetar som hushållerska och barnflicka. Karin bestämmer sig genast: Katerina får följa med hem till henne och hennes familj. Där kommer hon i lugn och ro få hämta sig för att kunna ta itu med sitt liv. Redan samma kväll installeras Katerina i gästrummet.Men inget blir som Karin tänkt sig. Katerina är inget offer som tacksamt tar emot – och själv är hon inte den goda människa hon trott sig vara. Och när ytan krackelerar kan vad som helst hända.Fågelbovägen 32 är en berättelse om relationer och makt. Mellan människor och mellan kulturer. Mellan dem som har allt och dem som har inget.Sara Kadefors har tidigare skrivit ungdomsromanen Sandor slash Ida, som belönades med Augustpriset 2002, samt dramatik för film, teater och TV. Fågelbovägen 32 är hennes första vuxenroman.",
  "genres": [
    "Fiction",
    "Swedish Literature"
  ],
  "author": "Sara Kadefors",
  "average_rating": "3.25",
  "url": "https://www.goodreads.com/book/show/2379778.F_gelbov_gen_32"
}