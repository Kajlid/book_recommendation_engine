{
  "title": "Čudesna žena: Vesnica rata",
  "description": "Potpuno nova i željno iščekivana priča o sazrevanju najpoznatije superherojke na svetu: ČUDESNE ŽENE, iz pera najprodavanije spisateljice na listi Njujork tajmsa, Li Bardugo.Ona će postati jedan od najvećih svetskih junaka: ČUDESNA ŽENA. Ali najpre je bila Dijana, princeza Amazonki. A njena borba tek počinje…Dijana žudi da se dokaže svojim sestrama, legendarnim palim ratnicama. Ali kad najzad nastupi trenutak za to, ona odbacuje priliku da stekne slavu i krši zakon svoje domovine – rizikujući pritom izgnanstvo – kako bi spasla jednu smrtnicu. Da situacija bude još gora, Alija Keralis nije obična devojka, a Dijana je tim svojim hrabrim činom možda ceo svet osudila na propast.Alija je pak samo želela da umakne svom isuviše zaštitnički nastrojenom bratu i da provede letnji semestar na moru, nesvesna toga da je neko lovi. Ali kada njen brod raznese bomba, i spase je tajanstvena devojka obdarena neverovatnom snagom, ona biva primorana da se suoči sa užasavajućom činjenicom: Alija je Vesnica Rata – direktna naslednica ozloglašene Helene Trojanske ‒ kojoj je suđeno da svet uvede u razdoblje krvoprolića i patnje.Dijana i Alija zajedno će se suočiti s brojnim neprijateljima, smrtnim i božanskim, koji žele da ili ubiju, ili preotmu Vesnicu Rata. A ako žele da spasu oba sveta, moraće rame uz rame da se bore protiv plime rata.",
  "genres": [
    "Fantasy",
    "Young Adult",
    "Superheroes",
    "Fiction",
    "Mythology",
    "Audiobook",
    "Retellings"
  ],
  "author": "Leigh Bardugo",
  "average_rating": "4.00",
  "url": "https://www.goodreads.com/book/show/36165376-udesna-ena"
}