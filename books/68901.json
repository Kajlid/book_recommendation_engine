{
  "title": "Една година в Прованс",
  "description": "\"Една година в Прованс\" е първата книга от серията на Питър Мейл (автор на \"Добра година\" и \"Винена афера\"), посветена на Южна Франция. Прованс, по думите на английския писател добавя в неговия живот „едно измерение на истинско доволство и обогатяване” – не само заради световния успех на бестселърите, вдъхновени от френската провинция и преведени на над 28 езика, но и заради начина на живот, хората, обичаите и уникалната гастрономия, към които се приобщава. От страниците на това увлекателно четиво за самобитния нрав и великолепната кулинарна традиция на хората от Прованс ухае на лавандула и маслини и се усеща вкуса на заешка яхния с лук и вино или агнешко с ароматни треви и козе сирене. Авторът весело ни споделя, с характерния си цветист език и закачлив хумор, всички земни удоволствия на битието в чаровната френска провинция и ни позволява да заживеем с нейния ритъм. \"Една година в Прованс\" предизвиква широка усмивка у хората, които познават тези кътчета на Франция и запалва останалите да се докоснат някога до живота там. Веселият и обичлив подход на автора ни кара да копнеем за Прованс, без значение дали някога сме попадали там или не.",
  "genres": [
    "Travel",
    "Nonfiction",
    "Memoir",
    "France",
    "Biography",
    "Food",
    "Humor"
  ],
  "author": "Peter Mayle",
  "average_rating": "4.00",
  "url": "https://www.goodreads.com/book/show/16042714"
}