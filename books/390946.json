{
  "title": "Het hemels vaderland: Hollanders in SiberiÃ«",
  "description": "Bart Rijs, oud-correspondent van de Volkskrant in Moskou, kwam per toeval op het idee om een portret te schrijven van Hollanders (Gollendry) in Siberie. Vanaf de zestiende eeuw voelden de protestanten in Nederland het gevaar van een eventuele inquisitie. De Hildebrants, Zelents, Koentsen en Hinbrochs zochten om die reden hun geluk elders. Ze kwamen terecht in wat nu het grensgebied is tussen Polen, Wit-Rusland en Oekraine. Door de opdeling van Polen in 1795 werden de hardwerkende Hollanders onderdanen van het Russische rijk. In 1911 vertrokken de eerste vijf families naar Siberie. In hun dorp, ver weg in de buurt van het Baikalmeer, ervaren ze de burgeroorlog en worden ze tijdens de Tweede Wereldoorlog gedwongen te werken in Russische kampen. Na de oorlog wordt de eerste Hollander lid van de Communistische Partij. Tegenwoordig dreigt door de vrijemarkteconomie hun dorp, Pichtinsk, te verdwijnen. Het boek geeft tevens een interessant beeld over de geschiedenis en het huidige bestaan in de grensgebieden van Polen, Wit-Rusland en Oekraine. Een geschiedenis van oorlogen, plunderingen en revoluties die de Hollanders zagen als een straf van god. De auteur beschrijft op boeiende wijze zijn ontmoetingen met de Hollanders en hun geschiedenis. Met bibliografie en enkele landkaarten.",
  "genres": [
    "Nonfiction",
    "Russia",
    "History"
  ],
  "author": "Bart Rijs",
  "average_rating": "3.94",
  "url": "https://www.goodreads.com/book/show/9881483-het-hemels-vaderland"
}