{
  "title": "L'Equilibrio",
  "description": "Una baia tranquilla. Sophie, giovane velista francese, riceve sulla sua barca la visita attesa di un gruppo piuttosto eterogeneo di stranieri che lei non ha mai incontrato prima ma che già, in qualche modo, conosce. Ian, il \"lupo bianco\", l'amico Julian, e i due vampiri Yanez e Amaltea. Sophie infatti è molto di più di ciò che sembra, e il compito dei suoi nuovi amici è di portarla molto lontano, in Canada. Qui, dovrà condurre alla battaglia i lupi bianchi riunitisi da mezzo mondo sotto l'egida di Jerome Campbell, per fronteggiare l'attacco sferrato dalla razza cugina ma antagonista, i lupi neri: mentre i primi hanno cercato di dimenticare e prendere il meglio dalla sofferenza, i secondi hanno tramato nell'ombra e deciso di riaccendere una faida vecchia di cinquant'anni, riunendosi da più punti del pianeta per scagliarsi contro lo storico avversario che vive in simbiosi con gli umani. E non saranno soli: due clan di vampiri, uno avverso all'altro, appoggeranno i licantropi: Arno Mikkelsen ed i suoi familiari combatteranno al fianco dei lupi albini, mentre sarà il sinistro Claude con il suo seguito ad unirsi alla fazione dei neri per chiudere un vecchio conto in sospeso proprio con Sophie e la sua famiglia. La preparazione per lo scontro finale è lunga e sarà anche l'occasione per svelare eventi del passato e legami importanti per il futuro dell'Essere venuto per riportare l'Equilibrio...Una storia corale, un racconto fantasy ma dall'atmosfera contemporanea.",
  "genres": [],
  "author": "Evelyn Levine",
  "average_rating": "4.57",
  "url": "https://www.goodreads.com/book/show/19479641-l-equilibrio"
}